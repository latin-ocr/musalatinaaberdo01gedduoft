 

APOLOGY FOR Α FORESTALLER.

Mortis in amplexu sat habet delicta fateri ;
Exemplo·pendens in cruce latro praeit.
Abiecto potius debebant fulmine patres
Iridis exemplum consiliumque sequi.
Tristibus Harpyias Calais cum fratre sagittis
Cum peteret, coepto restitit illa truci.
Parce tuis, inquit, iaculis, Aquilonia proleS‚
Inque Iovis noli stringere tela canes.
Numinis imperio posuerunt spicula fratres,
Alitibusque sacris abstinuere manus
Baldus ab Harpyis traxit genus, aemulus illis
Unguibus hamatis obvia quaeque rapit.
Intulit Arcadicis chorus hic ieiunia mensis,
Scotorum populis subtrahit ille dapes.
Insula cincta mari tellus natalis utrique est,
Par est ingluvies, sunt Iovis ambo canes.
Discrepat Harpyiis Baldus, sunt caelites illae,
Hic catulus Stygii creditur esse Iovis.
Sed subit invidiam: mirari Scotica pubes
Desine: virtutis creditur illa comes.
Sibilat hunc populus, Baldus sibi plaudit, ovatque
Ipse domi, populi dum populatur opes.
Ridet et hic diras inopum, contraria vota
Mercari minimo, si lubet, aere potest.
Nec timet, invisi ne non post fata parent-is
Tam male quaesito gaudeat aere nepos.
Iustus Aristides fuit, et sine labe Pericles,
Hos tamen orbatos posteritate vides.
Illius exemplo venturae sortis aruspex,
Utere praesenti, linque futura Deo.

163

130

140

150

126. Iridis] Delitiae and Middelburg edition both read ‘⁴ IsidiS‚'y a blunder, mixing up
Egyptian and Greek mythology. The allusion is to the intervention of Iris, staying the rage

of Zetes and Calais (Apoll. Rh. Arg„ ΙΙ, 288).

143. Sibilat hunc populus.] Clever adaptation of Horace's joke as to the miser,

satire Ι. Ι·66; and observe the pun in “populi populatur opes''.

