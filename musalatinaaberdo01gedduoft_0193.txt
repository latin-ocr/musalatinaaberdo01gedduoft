A FisHER's APOLOGY. 151

Mox, ubi fert animus, vel funda verbero lymphas,
Vel iaculo nitidos figo sub amne greges.
Nunc cava vimineis intrico flumina nassis,
Scrupea nocturna nunc vada lustro face.
Flumina nunc caecis mihi vectigalia cistis
Depopulor, cryptas Helladis ora vocat.
Hae, quoties pisces superas nituntur in undas,
Nixibus obsistunt, impediuntque vias. 70
Nec satis est, crates stultum pecus intrat hiantes,
Conditur et caeco carcere muta cohors.
Talis equus, tacitos utero qui clausit Achivos,
Et turris Danaes, et Labyrinthus erat.
Salmo frequens trepidat, stupet, angitur obice clausus,
Et cancellatas aestuat inter aquas.
Advolat interea iuvenum manus, ocior Euro
Cingit et attonitum multa carina pecus.
Excutit hic caveas, praedam vehit ille phaselo,
Pars haec captivos computat, illa necat. 80
Nec minus oblectat, socios cum ludimus arte,
Ora quibus linimus, praeripimusque dapes.
Imperat obstantes tolli lux septima clathros,
Liber ut in superas salmo feratur aquas.
Exigit edictum poenas3 parere necesse est.
Panditur amnicolae porta sat ampla gregi.
Ne tamen hanc intret, caput hic mersamus equinum,
Ossaque brumali candidiora nive.
Huc ubi flectit iter, terretur squamea proles,
Et, velut obiecto Gorgonis ore, fugit. 9ο
Dumque fugit Scyllam, saevae subit ora Charybdis,
Et perit infelix cratibus hausta meis.
Mille voluptatum labor hic cumulatur acervo,
Et lenociniis deliciisque meris.

66. Nocturna sace] Singulas to find the autumnal fishing with the “crusie ‘³ so old.
The fish flock to the light and get knoeked and stunned. The scene in Scott's Guy Manncring
(eh. xxvi.) is, on this sport, classic. Compare also Scott's two chat-ming stanzas on the two
modes of angling, by line and by toreh (Pocms, XI. 334), in his poem “ On Ettrick Forest's
mountains dim “’.

