132 PARERGA.

Partus erat geminus, fetus uterque Iovis.

Sponte soror strepitus inter se monstrat et arma,
Inque recens orta lux nova fulget humo.

Mascula dum proles cunctatur, mille dolores
Fert genitriX‚ miseris obruiturque malis.

Brachia nunc palmae, nunc amplexatur olivae,
Nunc Iovis implorat, qui vitiarat, opem.

Nata recens tandem pariturae diva parenti
Adstitit obstetrix, auxiliumque tulit.

Natales hos ante tuos, Lucina, Deorum
Ah nimis infelix et miser ortus erat.

Pallada quis nescit, tacto quam vertice fertur
Iupiter e cerebro progenuisse suo P

Mense patri decimo pulsabat tempora proles,
Coeperat et cerebri dilacerare sinus:

Saepe caput quassat, tentans expellere fetum
Iupiter, et circum sidera cuncta tremunt:

Saepe puerperii mediis in nixibus aeger
Deficiens optat Numina posse mori :

Omnia cum frustra rector terraeque polique
Tentasset, fabri, proh pudor, usus ope est.

Mulciber, e Sicula properans fornace, securim
Impegit, medium dissecuitque caput.

Hac ope, cum clipeo Tritonia Pallas et hasta
Dicitur e cerebro prosiluisse Iovis.

Hanc quanti fecisset anum tum Iuppiter, altis
In tenebris quae nunc semisepulta iacet?

Haec patris intacto traxisset vertice prolem
Illaesam3 tantae est dexteritatis anus.

Quis numeret, quot opem tulerit manus ista puellis,
Hic ubi Dea freto Donaque miscet aquas?

Quae mihi iuncta toro est, cum nata sufficit uxor;
Utraque servati pars fuit una gregis.

Paene decem coniunx Lunae numeraverat orbes,

53. Brachia nunc palmae] See the Homeric Hymn to Apollo, l. 117.
725. Dea] 'l'he river Dec. Deva, in Johnston's Encomia.

 

