 

 

APOLOGY FOR A FORESTALLER. 159

XXIV. APOLOGIA PRO BALDO DARDANARIO.

’ En ego iam dudum senio confectus inerti,
Et rude donatus rursus ad arma trahor.
Institor annonae Baldus, cui tradidit artem
Dardanus, hanc nostram, quam fero, poscit opem.
Morsibus hic vulgi teritur, nec rodere famam
Dente sat est, multis prurit in arma manus.
Plebis in auxilium Cererem vir providus urbi
Intulit, haec odii prima favilla fuit.
Condus erat promusque peni3 nil fecerat ultra
Vir pius, inde tamen creditur esse reus. 10
Clusius hic meruit dicique Patulcius, aram
Et tutelares inter habere Deos.
Hunc si prisca virum cudissent saecla, nec orbi
Melia nota foret, nec Perusina fames.
Cum dape subtracta natorum manderet artus,
Illius Solyme tuta fuisset ope.
Illius auspiciis damni secura Saguntus
Sprevisset frameas, Punica terra, tuas.
Munera si damnas Cereris, cur Bacchica laudas?
Sunt consanguinei Bacchus et alma Ceres, 20
Horrea ferre nequis veteri turgentia messe,
Vina tamen Bruto Consule nata bibis.
Cur veterem Bacchum, Cererem vis esse novellam,
Cum Deus hic iuvenis, Diva putetur anus?
Sic inquis misero subducit farra popello
Baldus‚ et inducit, cum lubet, arte famem.

14. Melia] “Famine at Melos,⁷’ Thucyd.‚ V. 84.—-“ Perusina,'⁷ i.e.‚ at Perugia, in
Roman civil wars, B.c. 41.

