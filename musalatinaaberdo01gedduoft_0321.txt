 

 

EUDEMIA'S GHOST TO EUDEMIUS.

Et nimium iuncta rusticitate truces.
Femineos fugitis, tanquam mala pharmaca, tactus,
Mortua nec sinitis vos prope membra tegi.
Non ego sum, fateor, proavis illustribus orta,
Nec domus auratas explicat alta trabes.
Urbe sed in patria natali cespite civis,
Consulis et coniunx digna favore fuit.
Sed neque paupertas potis est arcere sepulcro :
Si qua fides vati, pauper ubique iacet.
Maxima mors minimis exaequat, et infima summis,
Et dominos famulis mancipiisque suis.
Quis mihi distinguat Croesi Codrique favillas,
Ossa vel Eumaei Dulichiique ducis?
Sed neque Pompei nota est vel Caesaris urna,
Vel cinis Antoni, vel, Cleopatra, tuus.
Non ego nobilium tumulos aut marmora curo,
Saxaque Phidiaca nobilitata manu.
Altius erectas prosternunt fulmina moles,
Longa vel evertit depopulatque dies.

Marmora pyramidum, monumentaque regis Etrusci,

Ipsaque Mausoli busta sepulta vides.

Hic ubi maiorum cineres contingere possum,
Sat mihi vulgari cespite posse tegi.

Absit, ut aut nostro certent de pulvere cives,
Aut ego dissidii dicar origo trucis.

Ante precor pelago mergar, qui gentibus olim
Ritus Hyperboreis Lotophagisque fuit.

Aut quod odoriferos perhibent fecisse Sabaeos,
Obruat obsceno barbara turba fimo.

Hyrcanique mihi discerpant membra molossi,
Aut aliquis Scythico viscera more voret.

Non ego detracto, civis ne civibus obsim,
Mille pati poenas, mille perire modis.

Deprecor hoc unum, post ultima funera, coniunx,
Ne tua relliquiis sint procul ossa meis.

68. Vati.] The Vates is OvidÍ¾ see Fasti, 1. 218.

279
60

70

80

90

