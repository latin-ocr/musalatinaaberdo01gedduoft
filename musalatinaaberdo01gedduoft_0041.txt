 

DEDICATION. 7

Poetarum sui saeculi facile princeps Buchananus. Hoc Sole exstincto,
tu novis illum sideribus, inter quae et ipse fulges, mirum in modum
decoras. Ex his non pauca sunt primae magnitudinis, et splendore suo
maiora illa luminaria quae Augusti saeculo fulserunt aemulantur. Of-
ferebat se tibi innumerabilis Poetarum veluti exercitus, quos omnes
memoria tenes. Sed delectus est adhibitus, in quo non minus admiror
iudicii tui limam, quam illorum, quos selegisti, elegantiam et nitorem.
Unum hoc censuram meretur, quod Ionstonum tuum Heroibus istis
Grampionicis interponis. Exosculor tamen amorem erga me tuum, qui
procul dubio oculos tibi excaecavit, et mentem quodammodo fascinavit.
Nec recuso, te iubente, sideribus istis interseri. Hoc saltem inde con-
sequar, ut exornem illorum splendorem meae caliginis tenuitate. Macu-
lae, quae in caelo apparent, nigricantes stellis proximis non parum
afferunt nitoris. In picturis languerent colores, nisi eas artifex varie-
garet umbrarum nebulisÍ¾ neque mulcerent aures cantilenae, nisi pau-
sarum silentiis interciderentur. Nominis mei qualemcunque iacturam
plus satis resarciet publica utilitas, quam unam spectare te scio. Vale,
Vir clarissime, et adversus sanniones virtute tua te involvens, patriae,
Musisque Scoticanis, quibus immortalitatem dedisti, aeternum vive.

ARTURUS IONSTONUS,

nominis tui Cultor devotissimus.

