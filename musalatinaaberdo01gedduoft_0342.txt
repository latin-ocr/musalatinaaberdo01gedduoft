296

PARERGA.

Casus abest certe, vel si cui caeca videtur
Sors rea, quam damnat, caecior ipse Dea est.

Saxea turris erat, murorum saxea moles,
Sub pede iuncta rudi frigida saxa manu.

Saxeus hic tenui constratus robore fornix
Dicitur ilignum sustinuisse torum.

Cernere erat gelido positam sub fornice cellam,
Antraque, nescio quo, pervia facta dolo.

Nil hic invenias tantos quod suscitet ignes,
Omnis et hic apto fomite flamma caret.

Et tamen hinc ortas senserunt sidera flammas,
Nec Phaethonteas plus metuere rotas,

Nox erat, et coniunx tradebat lumina somno,
Lumina post roseo non fruitura die.

Ecce faces circum volitant, circum omnia fumus,
Omnia pix, sulphur, naptha, bitumen, erant.

Tecta crepant, ustaeque trabes, liquefactaque saxa,
Ignibus elisis sic tonat aula Iovis.

Auditi gemitus, et lamentabile murmur,
Et questus populi iam pereuntis erant.

Omnia momento succendit Mulciber uno,
Tectaque momento perdidit hora brevis.

Cetera Di norunt, et nox, et conscia turris,
Saxaque, quae tantum nunc superesse vides.

Scire quod heu nollem, mors solum certa mariti est,
Et comitum, quibus haec nox sine fine fuit.

Coena sepulcrales epulas, thalamique sepulcra,
Sulphura communem viva dedere pyram.

Flamma ubi sopita est, ustos excepit equile,
Thracis inhumani quale fuisse ferunt.

Mox tosto iuvenes onerarunt corpore mensaS,
Vespere convivae, luce sequente dapes.

Nota loquor, nec visa prius, quaeque horruit astro

30

40

50

 

47. Thalamique sepulcra] Cf. Ovid's “In thalamos laeti, thalamos, sua busta ferun-
tur,'' Ηενυίιί, 1432.
50. Thracis.] 'I'he savage Diomed os Thrace, with his man-munching horses.

