 

TO DR. PONTICUS ΟΝ MATRIMONY. 171

Nec foret interpres Superum, nisi semper amator
Iupiter arsisset lumine, Maia, tuo.
Nec, nisi cepisset Semele formosa Tonantem,
Tuta forent ullo Bacchica dona Deo. 30
Per Superos Manesque volat puer ales, et illa,
Quam fugis austerus, regnat ubique Venus.
Qui tibi Paeoniae vim totam tradidit artis,
A genio quantum dissidet ille tuo?
Ille Cupidinea transfixus cuspide Daphnen
Arsit, et hic primus nunc quoque durat amor.
Virginis exuviis Phoebus pharetramque lyramque
Gaudet et intonsas condecorare comas.
Te quoque, Leucothoe, nec sat patienter, amavit,
Lacteola traheres curn tua pensa manu. 40
Palluit extemplo, te visa, luminis auctor,
Ut solet, incursu cum tegit ora soror.
Quique faces et tela vibrat sine fine, coactus
Est Deus Idaliae tela facesque pati.
Servat adhuc tumulus veteris vestigia flammae,
Turaque Phoebea nunc pia fundit ope.
Persida quid memorem, Clytienve, Rhodonve, vel illam,
Qua satus est, patrios qui male rexit equos?
Ora Deus quoties vertit radiantia, factus
Cervus, et accipiter, trux leo, putris anus. 50
Caelituum de gente, Iovem si dempseris unum,
Pronior in Veneris proelia nullus erat.
Te patris exemplum si non movet, aspice natum,
Paeoniae poenas qui dedit artis avo.
Non semel hic blandis Hygieae fixus ocellis
Tabuit, et, medicus qui fuit, aeger erat.
Non semel Epionae roseas pressere papillas,

42. Incursu] Edition '32 has “in cursu ’' asunder.

48. Male rexit equos] Phaethon.
50. Anus.] In Delitiae, as in Raban's of '32, a point of interrogation appears. The

Middelburg edition rightly removes it.
53. Patris exemplum.] Apollo and his son Aesculapius.
57. Epiona] Spouse of Aesculapius.

