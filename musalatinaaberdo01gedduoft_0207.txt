 

 

 

LESLIE’S COMPLAINT. 165

XXV. QUERELA LAESLEI, QUI INVENTO THESAURO
CARCERI EST MANCIPATUS.

Trux Dea, res hominum volucri quae turbine versas,
Quam me crudeli ludificata ioco es!
Dives heri, medium tangebam vertice caelum,
Hei mihi, nunc claudor carcere nudus opum.
Nullius excussi loculos, nullius in arcam
Inieci piceaS, nocte silente, manus.
Aurea nec Superum detraxi pallia regi,
Nec mihi Pergamei barba revulsa Dci est.
Per Styga, per superOS, per conscia sidera iuro,
Supplicium sola pro pietate luo. 10
Mille simul clausos deprendi carcere Reges,
Et valida vinctos compede mille Duces.
Argento pars haec, auro pars illa rigebat,
Pars armata gravi Cypridis aere fuit.
Huic nimis informis macies tenuaverat artus,
Huic erat immunda calce perusta cutis.
Omnibus ora situ squalebant, pulvere crines,
Foedabat Stygius cetera membra color.
Obstupui visis, et me quoque pallor habebat,
Nullus et in toto corpore sanguis erat. 20
Mens prior ut rediit, sacros detergere vultus,
Vinclaque captivis demere cura fuit.

1. Trux Dea.] Fortune on her wheel (turbine).

7. Aurea] Allusions to the tyrant Dionysius's well-known sacrilege.

8. Pergameus Deus.] Aesculapius. On temple at Pergamus, Tacitus, Ann.,111. 63,
and Paus.‚ V. 13·2. Galen was a native of Pergamus. Arthur Johnston is naturally rich
in allusions to medical literar-v history.

18. Stygius color.] Is this the patina affected by coin-collectors still ?

