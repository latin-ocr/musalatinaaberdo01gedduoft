200 PARERGA.

XXXI. AD EUNDEM, NE POEMATA IONSTONI PRELO

CO M M ITTAT.

Scote, quid, heu, merui? Veteris cur nomen amici
Saevus in opprobrium ludibriumque trahis?
Quae mihi rupe sacra procul et felicibus undis
Exciderant, cur nunc mittis in ora virdm ’Β
Quae mihi, quae Musis cecini, cur publica fiunt,
Nec mihi, nec Musis grata futura meis?
Artifici male sit, sacros qui primus in usus
Transtulit audaci ferrea prela manu.
Ista lacertosos decet armamenta colonos
Quaerere, qui duro membra labore terunt.
His, ubi maturis rubuerunt solibus uvae,
His tua debebat, Pallas, oliva premi.
Apta minus Phoebi sunt torcularia donis,
Apta Camenarum sunt minus illa sacris.
Carmina, secessu quae delectantur, in omnes,
Pro pudor, illorum distribuuntur ope.
Non ita vulgari sua vult sacra carminis auctor,
Qui iuga semotae rupis et antra colit.
Non ita prostitui doctae meruere sorores,
Quas iuvat intacta virginitate frui.
Icaris ut turbam fuit aversata procorum,
Et Iovis illotas arcuit ara manus;
Sic pia gens vatum vitat commercia vulgi,

3. Rupe sacra.] Parnassus and Castalia.

13. Torcularia] The exigency of the mette has lengthened u.
19. Doctae sorores] The nine Muses.
21. lcaris.] Penelope.

 

