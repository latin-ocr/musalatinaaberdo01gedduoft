222 I‘ARERGA.

Haec Ithaci sociis, magico stridore, loquelam
Abstulit, illa sacris vatibus ora premit.

Fas erat aeternum reliquos mutescere, Phoebi
Quotquot et Aonidum templa canora colunt.

Vox sacra Menstraei est, non haec praevertere fata
Debuit, aut, domino non moriente, mori.

Non prius Iliados lymphis vocalibus auctor
Abstinuit, Lethes quam foret hausta palus. 30

Nee pater ante Maro siluit, quam regna Silentum
Et Stygis obscuras umbra subisset aquas.

Pindaricusque senex liquit cum pectine lucem,
Unaque nox vitae meta lyraeque fuit.

Orphea quis nescit? caput a cervice revulsum
Huic erat, et mersum fluctibus, Hebre, tuis:

Prisca tamen mansit vox, et mirantibus undis,
Antiquum patrio fudit in amne melos.

Quaeque feras olim traxit, comes addita voci
Barbitos, in mediis sponte sonabat aquis. 40

Enthea Menstraei vox florescentibus annis
Deficit, et, domino non pereunte, perit.

Auratum sic saepe iubar Sol arduus umbra
Implicat‚ et medio perdit in axe diem.

Tempore sic verno vidi marcescere flores,
Prataque, nescio quo sidere tacta, mori.

Musarum Phoebique prius, Menstraee, sacerdos,
Nunc amor Arctoi deliciumque Iovis;

Hei mihi, Menstraeo quantum mutatus ab illo es,
Nobilis orchestrae qui decus omne tulit ! 50

Sidnaeo qui digna dedit, qui carmine molli
Helladis aequavit Romulidumque lyras.

Quique Caledonio Iessaeos pectine nervos
Impulit, et sacrae dulce Sionis ebur.

En Musae, solitusque fugit praecordia Phoebus,

27. Menstraei.] i.e., of Mensffie, then the family estate of the Alexanders, near Stirling.
53. 1essaeos.] i.e.‚ “ Davidic‚'‘ like David's, the son of Jesse. The allusion is to an
English “ Version os the Psalms’‘ published by the Earl of Stirling in 1631, 12mo.

 

 

