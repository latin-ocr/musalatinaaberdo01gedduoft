APOLOGY FOR THAUMANTIA. 137

Astra ?) sed 1100 vitio femina nulla caret.
Clava quod Alcidae, quod Achiui Penas hasta,
Hoc est femineo lingua petulca gregi.
Nec latus accingit nocituro femina ferro,
Nec gerit imbelli spicula saeva manu. 220
Lingua vicem gladii praestat, vice lingua sagittae est:
Cominus obstantes, eminus illa ferit.
Nec magis haec frenum patitur, quam concita tigris,
Nata vel in Libycis torva leaena iugis.
Inque dies sumit linguae petulantia vires,
Quoque magis vetula est, hoc mage garrit anus.
Tusse putri si quae dentes simul exspuit omnes,
Mordet adhuc vetuli pessima more canis.
Hac quoque parte sui fas obstetricibus uti est,
Si manus apta sat est, crimine lingua vacat. 230
Quis, precor, obiecit Phariis mendacia Maiis,
Tot quibus infantes eripuere neci ?
Crimen erat, fateor, vetulas illudere regi,
Crimen at hoc toto de grege nulla luit.
Quotquot erant, omnes rarae pietatis et artis
Luciferae iussit praemia ferre Deus.
Nube tegi voluit fallacis crimina linguae,
Vos decet exemplum, quo praeit 1110, sequi.
Non petit haec, matres bona quae meruere Canopi,
Quae patitur, satis est, posse carere malis. 240
Luminis usuram quae dat mortalibus, illi
Fas ope sit vestra lumine posse frui.
Sin lucis vitaeque parens in carceris umbra
Lege cadit, tumuli distichon istud erit:
“ Quae iacet hic, vetulae meruit fors lingua perire,
Dextera non meruit tam preciosa mori ''.

239. Matres Canopi] The Egyptian midwives of the Old Testament‚ Exodus, chap. i.
Spoken of as Maiae in l. 231, and cf. 1. 137.

