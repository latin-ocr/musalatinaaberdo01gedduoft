66

PARERGA.

Si quae contraxi tecum, vivente marito,
Foedera, non coniunx tu, sed adulter eras.

Me tibi confiteor sponsam vivente petitam
Coniuge, nec facinus displicuisse viro.

Sed nil ista iuvant; tu moechus, leno maritus
Audiet, est duplex crimen, uterque reus.

Uxor eram, non serva viri, quin talia nollet
Serva pati, servit nemo duobus heris.

Nec iactare viri prodest insignia; praedam
Hanc domina invita fraus violenta tulit.

Pergama capta dolo, Solymae vis obruit arces ;
Quid facias, regnat vis ubi iuncta dolo?

Vis manifesta nimis; populi de fraude queruntur,
Iure quibus longo foedere iuncta fui.

His inconsultis (quod mos et publica gentis
Iura vetant) thalamis sum sociata tuis.

Legitimum sed finge torum, me cruda tyrannis,
Me tua barbaries non sinit esse ream.

Libera quae nupsi, duro servire coacta
Sum domino, cui pro coniuge praeda fui.

Quis numeret tua quot foedaris sceptra rapinis?
Promptius expediam quot tegat Ida feras.

Ast utinam duntaxat opes et regna sitisses
Non tua; sit licet haec perniciosa sitis:

ConiugiS, infandum, coniunx haurire cruorem
Coepisti, tigribus saevior atque lupis.

Albis adhuc Isterque rubet conterminus Albi,
Sanguine se maior factus uterque meo.

Crevit in immensum feritas; praebere coactus
Est iugulum tremulo cum sene saepe puer,

Materno quoties rapta est de viscere proles?
Vulneribus quoties concidit icta novis?

Quin et militibus de matre rubentia saepe
In duo partiri corpora ludus erat.

Ludus erat, memini, nec deerat tessera ludo,
Carnifices acuens in scelus omne manus.

30

40

50

60

 

