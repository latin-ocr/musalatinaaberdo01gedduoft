To THE KING's PHvsoeiANs. 261

XLIII. AD MEDICOS REGIOS.

Gentis Apollineae proceres, qui principis aulae
Adfixi medica consenuistis ope;
Cur mihi vestra cohors, quam nullo crimine laesi,
Semper obest, votis semper iniqua meis?
Rex mihi concessit pater, et patris aemulus heres,
Dicerer ut vestri pars aliquanta gregis.
Dives eram titulis, censum sperare iubebas,
Vestrum aliquis Stygia cum raperetur aqua.
Exspecto dum Parca colum defessa labore
Depleat, hamato fila vel ungue secet. 10
Exspecto dum tempus edax vos dente lacessat,
Vel, quam cuncta timent sub Iove, falce metat;
Dum volvat Fortuna rotam, quam caeca gubernat,
Et rerum instabili verset in orbe vices.
Sed neque Parca rapax, nec edax mihi profuit aetas
Nec Dea, quae dubio sub pede cuncta rotat.
Nec Lachesis: sine fine, fluit sine viribus aevum.
Mobilis antiquo nec Dea more ruit.
Vos nova decursis cunctando saecula saeclis
Nectitis‚ et semper cruda senecta viret. 20
Dura cadit tandem vitiata teredine quercus
Et cariem cedrus sponte situmque trahit.
Cernimus annosis fixos cornicibus annos,
Et sua longaevus tempora cervus habet.
Quid durabilius saxo? quid firmius aere?
Longa tamen saxum vincit et aera dies.

5. Rex . . . pater.] King James Ι. of England.
5. Heres] May be either Prince Henry, the lamented prince who died early, or the
2 second son, Prince Charles, afterwards Charles I.

 

