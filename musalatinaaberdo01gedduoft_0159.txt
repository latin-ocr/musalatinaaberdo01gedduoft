HIS LAWSUIT AT MALINES. 121

XVII. AD CURIAM MECHLINIENSEM Ευχαριστικὸν.

Vicimus, et pelagi tandem subducta periclis,
Sospes, Io, portum nostra carina tenet.

Di, quibus auspicibus superavimus aequora, vestros
Vota soluturi sternimur ante pedes.

Par animus votis, sed quae dare munera vatum
Gens solet, augustis sunt minus apta tholis.

Nil praeter numeros et verba sonantia, Phoebi
Quotquot, et Aonidum castra sequuntur, habent.
Haec tamen acceptae pretium et monumenta salutis

Munera, si fas est, quantulacunque fero. 10
Audiet imprudens, fors et temerarius auctor,
Dona tamen gratae pignora mentis erunt.
Quique dat haec, animus vestras devotus ad aras
Sistitur‚ et pars est muneris ipse sui.
Cessit Abantiadae monstris erepta marinis
Andromede3 pretium virgo salutis erat.
Sacra cohors, magnus quod de Cepheide Perseus,
Hoc de Ionstono te meruisse puta.
Haerebam scopulo vinclis oneratus, et hosti
Guttura praebebam mox iugulanda truci. 20
Me tua servavit pietas; haec una catenas
Dempsit, et in iugulum tela parata meum.
His ego pro meritis, cum desint praemia factis
Digna, tuus dicar tempus in omne cliens.

In edition of '32 the title Curiam appears as Senatum, and at the close os title is
added “post latam sententiam'⁷.

