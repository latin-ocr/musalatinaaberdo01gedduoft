 

A FlsHER's AI’OLOGY.

XXIII. APOLOGIA PISCATORIS.

Mysta, meis bellum toties cur retibus infers?
Piscari sacra cur ego luce vetor?

Quo premor, edictum solos obstringit Apellas:
Nos genus Iapeti libera turba sumus.

Iusta Dei lex est, agnose0‚ sed invida nulli
Creditur, hac caeli curia labe vacat.

Septima lux festa est, sed iners et inutile terris
QuiS, nisi mentis inops, tempus id esse putet?

Hac Deus ipse manum curavit sidere tactam,
Nec comites spicis abstinuisse vides.

Luce sacra scelus est vel rastro frangere glebas,
Cogere vel fessos sub iuga panda boves.

His exerceri pluviae securus et aurae,
Et sine iactura luce sequente potes.

Hei mihi, quam nobis brevis est occasio lucri !
Avolat haec pennis ocior, Eure, tuis.

Salmo meis hodie salit et lascivit in undis,
Cras fugiens supero figet in amne larem.

Cur mihi subduci patiar mea, mentis egenus?
Cur, ego quas pavi, glutiat alter oves?

Sponte sua veniunt, et quaerunt retia pisces;
Quis furor oblatas tangere nolle dapes?

Hoc quoque pondus habet, festis quod saepe diebus
Piscibus uberius luxuriantur aquae.

Lux sacra cur offert praedam, si retia pandi
Non sinit ? hac homines ludificantur ope.

Sed nec opus piscator obit, cum retia laxat ;
Hoc apud antiquos nil nisi ludus erat.

3. Apenas] Synonym for Jew, as in Horace's ‘⁶ judaeus Apella ''.

149

10

20

