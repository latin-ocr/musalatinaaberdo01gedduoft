PARERGA.

Rostra quod esse solent aeratis puppibus, illi,
Quod sua sunt cochleae cornua, nasus erat.

Hoc iter in tenebris sibi praetentabat eunti,
Hoc duce securam carpsit ubique viam.

Hoc prohibente nefas, irritamenta malorum,
Nullius admisit basia, nulla dedit.

Hic ubi rore madens spirabat, pocula nemo,
Audebat positas tangere nemo dapes,

Buccina Tritonis quae convocat aequora, talis,

Talis et Alcidae clava trinodis erat.

Hic geminam poterat nasus praebere cloacam,

Romulidum populo quae satis ampla foret.
Hunc aversari tenerae suevere puellae,
Hellespontiaci ceu rubra membra Dei.
Mollior hic pluma fuit, et rubicundior ostro,
Floridior prato, splendidiorque vitro.
Nubibus humidior bibulis, et olentior hirco,
Mobilior cauda, blande catelle, tua.

Non tot vere novo turgent in palmite gemmae,

Rorida tot guttas viX, reor, iris habet.
Nemo tot exeso latebrasin pumice, cellas
Nemo tot Hyblaeo vidit inesse favo.

Celtiber haec poterat coluisse cuniculus antra,

Hic poterat caecos figere talpa lares.
Nil naso, nil par Nasoni protulit orbis,
Omnia nasus erat, Naso sed ipse nihil.

38. Hellespontiaci Dei.] Priapus.

30

40

50

 

 

 

