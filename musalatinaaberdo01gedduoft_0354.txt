300

PARERGA·

L. DE IOHANNE GORDONIO, VICECOMITE DE MELGEIN, ET

IOHANNE GORDONIO DE ROTHIMAY IN ARCE FRENDRIACA COM-
BUSTIS.

Vos supremi ignes, extremaque lumina mundi,
In'somnesque faces, et ponto nescia mergi

Sidera, mutatae monumenta perennia formae,

Magna minorque ferae, custosque Erymanthidos Ursae,
Quique Lycaonias circum Draco pervigil Arctos
AdspiciS, Herculeis olim confixe sagittis,

Astraque vos praeter si quae Fergusia tellus

Cernit in occiduis semper vigilantia flammis,

Edite‚ narn testes VOS, et nox conscia facti

Exstitit, Arctoi nuper sub cardine caeli; 10
Gordoniae quis, vasta movens incendia, gentis

Torruit heroas, feta truculentior ursa,

Impastoque lupo, nec tigride mitior, icta

Dum furit, aut rapta dum saevit prole leaena?

Vidimus et diris opprobria barbara flammis

Addita. Mausoli poterant qui busta mereri,

Pyramidas vel Memphi tuas, vel Porsena si quid

Altius erexit, postquam deferbuit ignis,

Vilibus illati stabulis iacuere iugales

Inter equos, putri stipula foenoque sepulti. 20
Nec mora, tosta focis et adhuc fumantia mensas
Corpora texerunt, imae spectacula plebi.

Hic proceres cum plebe iacent, discrimine nullo.

1. Vos supremi ignes] This appeal to the northern stars is remarkably noble in

expression.

7. Fergusia tellus] scotland, from its first King Fergus.

 

