174 PARERGA.

Illa sui civis, Pontice, poscit opem.
Tune Caledonias emendicare puellas
Pignora finitima de regione velis ?
Mos hic Amazoniae potius decet agmina gentis,
Quosque regit populos Penthesilea furens. 130
Aequior Ausoniae lex est, quae Cypridis hostes
Pellit, et uxorem ducere quemque iubet.
Exulat hac Cybele lepidis inimica puellis,
Et cava consueti cymbala ferre Phryges.
Qui tulit hanc Latio, si ferret iura Metellus
Scotigenis, tibi iam poena parata foret.
Imbelles nuper populos Martemque perosos,
Vidimus in bellum, Marte premente, rapi.
Haud secus, obtorto te lex aequissima collo
Abreptum Veneris cogeret arma sequi. 140
Sponte subi potius iuga, quae te sancta subire
Lex iubet, et patriae iam pereuntis amor.
Civibus hanc, quamvis nunc venerit Hesperus, auge3
Sisque pater, quem nunc esse decebat avum.

135. Metellus.] Metellus, the censor, 13.c. 131, author of the famous law encouraging
marriage ‘⁴ de Maritandis Ordinibus ’' (Suet., August„ 89).

 

