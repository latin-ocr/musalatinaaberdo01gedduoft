 

 

APOLOGY FOR LEITH SAILORS. 141

Artibus ingenuis quae praesidet, innuba virgo,
Haec latrocinii praemia ferre dedit.

Scilicet est Superis gens praedatoria curae,
Furtorum socios credit et esse Deos.

Ipse Deum interpres fures Cyllenius inter
Emicat, et furti creditur esse parenS.

Hoc satus Autolycus patrias non degener artes
Calluit‚ et piceas strinxit ubique manus. 30

Nec socios duntaxat habet de plebe Deorum:
Quem colis, immensi furta revolve Iovis.

Singula quis numeret? de multis sufficit unus
Phryx puer, et Tyrio rapta puella seni,

Hanc pater aethereus nivei sub imagine tauri
Abstulit, hunc falsa dissimulatus ave.

Nec puduit furti monumenta perennia caelo
Supremo digitis inseruisse suis.

Explicat hic volucris, puerum quae sustulit, ignes,
Nec procul hinc pueri, quem tulit, urna nitet. 40

Virginis hic raptor bos septem terga puellis
Subiicit, aethereas et nitet inter aquas.

Quin et Agenoreum quae tangunt sidera taurum,
In pretio Divis furta fuisse monent.

Hinc pecus, inde pio rutilat cum Castore Pollux;
Praeda pecus, praedo frater uterque fuit.

Numen uterque maris naucleros artibus illis
Imbuit, ad mores instituitque suos.

Tunc quoque promeruit caelum Tirynthius heros,
Aurea cum caeso poma dracone tulit. 50

Nec pudet hunc furti: quem compilaverat horti
Custodem pedibus sed premit usque suis.

Tunc genus Iapeti felix, tunc secla fuerunt
Aurea, nec potior paupere dives erat.

Vicini tondebat oves sine crimine pauper,

23. Virgo] Minerva. Innuba, an Ovidian word.

34. Phryx, etc.] Ganymede with his pitcher or Urna, and Europa on the Bull.
37. Monumenta] Taurus, Aquila, AquariuS‚ or Ganymedes.

53. Genus Iapeti] Seems here not Prometheus so much as Humanity.

