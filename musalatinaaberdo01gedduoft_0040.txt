6 ARTHUR JoHNsToN.

Ι. NOBILI MUSARUM MAECENATI
D. IOHANNI SCOTO SCOTOTARVATIO,
D1REcTo1z1 CANCELLARIAE, ET Remo APUD Scoros CONSILIAmo.

PRODEUNT tandem Poetae Scoti, tuis, Vir amplissime, auspiciis et
impensis. Patriam tuam duplici beneficio tibi devincis. Nam dum
Archivis praees, non tantum civium tuorum fundos, publicis com-
mentariis consignatos, ab interitu et oblivione asseris, sed etiam nobi-
liorum ingeniorum monumenta aeneis prelorum tabulis commissa aeter-
nitate donas. Veterum incuria Pacuvii, Ennii, Accii, Orphei, Lini,
Aeschyli,Archilochi, Philetae, aliorumque vigiliae et cedro digna poemata
periere. Tu hac infamia et saeclum et gentem tuam liberas, dum
popularium tuorum Sibyllina solia, vel salsamentariorum manibus,
vel tinearum dentibus erepta, ad posteros transmittis. Oppiani versus
nummis aureis exaequavit Antoninus; Euripidem Archelaus aureo
poculo, Saleium Bassum Vespasianus quinquaginta donavit sestertiis3
Cornelius Gallus ab Augusto Tribunus, Sillius a Domitiano ter consul
est creatus; Martiali Sertinius, Claudiano statuam erexerunt Arcadius
et Honorius: Ennii imaginem sepulcro suo imponi iussit Scipio Afri·
canus3 et populus Romanus universus Virgilio in theatro recitanti,
tanquam Imperatori assurrexit. Plus tu praestas, dum gentiles tuos ex
ipsis inferorum faucibus eruis et perennitate beas. Hac opera ut vitam
et immortalitatem illis, sic tibi gloriam nunquam perituram comparas.
Quid enim laudabilius, quam virum eminentem, et publicis negotiis
districtum succisivas horas, quas plerique vel alea vel crapula vel som-
no prodigunt, Musarum studiis consecrare? Quid gloriosius, quam
cives et tribules suOS‚ iam animam agentes, non dicam a morte, sed ab
ipsa etiam mortalitate vindicare? Hanc erga cives pietatem Impera-
torum leges corona civica remunerabantur. Sed istius tu laboris nec
mercedem, nec praemium ullum tibi quaeris. Omnis ista Patriae, cui
soli natus mihi videris, opera navatur. Extremum hunc terrarum
angulum, pene sub ipso mundi cardine iacentem, illustrem olim fecit

 

