102

PARERGA.

Nudior hoc nemo superas exivit in au1·aS‚
Nudior hoc Stygias nemo subivit aquas.
Forsitan auctorem quaeris. Nec criminis auctor,
Causa nec est tanti dissimulanda mali.
Vulnera denudans medicum dum consulit aeger,
Quo iaculo, quo sit laesus ab hoste, refert.
Orta solo gens est, vitam quae degit in undis,
Et regit errantes per vada caeca rates.

Pix tegit atra genas, manibus pix haeret aduncis,
Quod reliquum est celat bardocucullus olens.
Dum subit antennas, funesque perambulat audam

Cercopithecorum de grege monstra putes.
Aeris egenS, animas gens mercenaria viles
Prodigit, in pelago sub Iove semper agens.
Barbara gens tota est, et, quem colit, aemula ponti,
Nec magis haec servat, quam maris unda fidem.
Haec mihi causa mali est, hac est de gente querela,
Haec ovat exuviis, proh pudor, aucta meis.
Huic ego commisi, Tamesin visurus, amictus
Quicquid erat nobis, imposuique rati.
Nil ego naufragium praeter fluctusque timebam,
Sed nimis, ah fateor, mens mihi laeva fuit.
Res sine naufragio, sine tempestatibus ullis
Pro dolor, in portu disperiere meae.
Ipse ratis dominus, fas sit mihi vera fateri:
Iniecit piceas in bona nostra manus.
Nescio quo mentem mutarit carmine Colchis,
Cum mihi digna fide faex mera visa fuit.
Semiferae poteram mores sat noscere gentis,
Qui toties una per mare vela dedi.
Tota picem redolet, pice tota rapacior omni est,
Nec magis est vestis, quam piceata manus.
Invia qui primus deduxit in aequora pinum,
Primaque tractavit carbasa, praedo fuit.
Vellera detraxit pecudi quae vexerat Hellen,
Nil mare, nil ventos, nil Iovis arma timens.
thue nefas pateat, caelo cum puppe recepta est

30

40

50

 

