190 PARERGA.

XXIX. AD DAVIDEM WEDDERBURNUM, LUDIMAGIS-
TRUM ABREDONENSEM, AMICUM VETEREM.

Cernis ut obrepens mihi, Wedderburne‚ senecta
Sparserit indignas per caput omne nives.

Debile fit corpus, pulsis melioribus annis,
Nec vigor ingenii, qui fuit ante, mihi est.

Tempore mutato, mores mutantur et ipsi,
Nec capior studiis, quae placuere prius.

Ante leves risus et erant iocularia cordi,
Nunc me morosum difficilemque vides.

Prona fit in rixas mens, et proclivis in iras,
Et senio peior cura senilis edit. 10

His ego, quae possum, quaero medicamina morbis,
Et mala, qua fas est, pellere nitor ope.

Saepe quod exegi pridem, iuvenile revolvo
Tempus, et in mentem tu mihi saepe redis.

Par, memini, cum noster amor se prodidit, aetas,
Par genius nobis ingeniumque fuit.

Unus et ardor erat, Phoebi conscendere collem,
Inque iugo summo sistere posse pedem.

Te prior, infirmis ego nixus in ardua pennis,
Monstrabam, memini, qua sequerere, viam. 20

Nunc comes urgebam, blandis hortatibus instans,
Et festinanti non leve calcar eram.

    

 

5. Tempore mutata] A variation on the well-known (medieval Latin) line—
“ Tempora mutantur et nos mutamur in illis?
or, as Dr. Melvin was wont to correct it—
“Tempora mutantur: nos et mutamur in illis ”.

»
6. Quae placuere prius.] The whole strain reminds of Ovid, Ep. cx Ponto.. 1. 4·4 (5). l
l

