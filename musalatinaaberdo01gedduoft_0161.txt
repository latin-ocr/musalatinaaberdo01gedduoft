 

HIS LAWSUIT AT MALINES. 123

XVIII. AD REVERENDISSIMOS VIROS D. NICOL. DU
FIEF, ET D. PHILIP. IONART, CONSILIARIOS

CURIAE MECHLINIENSIS AMPLISSIMOS.

Fife, Caledonii ius, et Ionarte, clientis
Ambo simul forti sustinuistis ope.

Amborum qui sensit opem, simul impiger ambos
Nunc adit, et grates, quas meruistis, agit.

Nitimur exemplis: sacrae vetus incola rupis,
Terminus Ausonio cum Iove templa tenet.

Et duo Tyndaridae curn sint, pia numina, fratres,
Una tamen gemino sternitur ara Deo.

Vos mihi Tyndaridae, vestro mihi numine tellus
Redditur, et quae iam fugerat, alma salus. 10

His ego si meritis coner par reddere, demens,
Quod tulit Alcides, tollere nitar onus.

Omnia dum penso, meritis dum confero tantis
Praemia, deficiunt, et leve pondus habent.

Queis litat Heroum gens fortunata, iuvencos,
Ipsaque, dum libat, tura perire videt.

Pars abit in fumos, pars haec vanescit in ignes,
Qui superest, venti fit nova praeda, cinis.

Fine caret, de me pietas quod vestra meretur,
Nec nisi cum caelo sideribusque ruet. 20

Quas dare fortunas poteram, sors abstulit, et lis
Ter tribus in triplici mensibus acta foro.

1. Fife.] Another delightful little gem, full of sparkleâ€š a series of happy coruscations.

