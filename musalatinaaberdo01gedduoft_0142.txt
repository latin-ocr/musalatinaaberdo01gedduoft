104 PARERGA.

Exiget, et si quae numina pontus habet.
Talibus urgebat praedonum pectora vates,
Sed rapiunt celeres, cum rate, verba Noti.
Cautibus aequoreis, gens, quas secat aequoris undis
Surdior oranti vimque necemque parat.
Ille mori certus, Mortem non deprecor, inquit,
Ulterius, nec quod mox tegat ossa, fretum. 100
Quae moribundus olor quaerit solatia, munus
Extremum hoc vateS, per maris astra, peto.
Ante feris quam mergar aquis, fas sumere vestem,
Fas mihi sit sumpta plangere fata chely.
Annuit oranti fera gens: vestemque lyramque
Sumit, et hanc timida percutit ille manu.
Nulla mora est, trepidans puppim genus omne natantum
Cingit, et arrecta suscipit aure sonos.
Dum stupet atra cohors, ut erat vestitus, Arion
Desilit in pontum, plectra lyramque tenens. 110
Excipit hunc Delphin, et vasta per aequora vectum
Fertur in optato deposuisse solo.
Hic, rate submersa, caelo nitet aureus, ignes
Vecturae pretium iussus habere novem.
Sed quid ego veterum fastos, quid prisca reduco
Crimina? iam poenas illa luere suas,
Me nova noxa movet, quam ne patiaris inultam,
Haye, Camenarum te pia turba rogat.
O utinam aut mecum non hie contenderet hostis,
Aut ego pars Clario de grege nulla forem. 120
Est pudor, ah, populo vatem certare marino,
Inque tuo audiri nautica verba foro.
In laqueum potius meritis deberet iambis,
More Lycambeo, qui nocet, hostis agi.
Hoc quoque fecissem, sed quae laesere Lycamben,
Ah, nequeunt hosti tela nocere me0.
Legerat hic carmen generi crudele, miserque
In laqueum, lecto carmine, colla dedit.
Gens legere haec nescit, nec lecto carmine tangi
Posse puto hos silices, et sine mente pecus. 130

 

 

