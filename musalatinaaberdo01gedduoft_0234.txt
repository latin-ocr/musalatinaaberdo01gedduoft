192

PARERGA.

Gramina, nil scopulos inter et antra vides.
Huius in aâ€˜ereo laetantes vertice, Phoebo
Saepe litabamus, Pierioque gregi.
Hunc ego Parnassum, iuga tu Pimplea vocabas,
Delphica nunc rupes, nunc Heliconis erat.
Saepe petebamus vicinos collibus amnes,
Qui tibi natali non procul urbe fluunt.
Hic Aganippeam, dabat hic Permessidos undam,
Et quaecunque sonans flumina Phocis habet.
Phoebus ubique fuit, specus omnis Apollinis antrum,
Quaelibet Ascraeum praebuit umbra nemus.
Lux ubi vel Phoebi micuit, vel sidera caeli,
Sidera cum Phoebo dicere, lusus erat.
Vere novo quoties pratorum mille colores,
Ut potuit, numeris pinxit uterque suis?
Exciti quoties volucrum modulamine plectra
Suinpsimus, alternos reddidimusque sonos?
Omnia subdebant stimulos iuvenilibus ausis,
Quidlibet ausuris omnia calcar erant.
His ego deliciis tecum, sine faece, fruebar,
Unaque praebebat gaudia mille dies.
Sed brevis, ah, nimium fuit, et fugitiva voluptaS,
Sic rosa vanescit, sic abit umbra levis.
Haec sacra dum patriis tecum colo laetus in oris,
Te simul et patriam linquere cogor humum.
Quas ego non terras, quae non vagus aequora pressi?
Haec licet ingenio sint minus apta meo.
Bis mihi traiectae vicinae nubibus Alpes,
Tybris et Eridani pota bis unda mihi est.
Praebuit hospitium bis binis Gallia lustris:
Coniugis haec titulum terra patrisque dedit.
Me Geta, me Batavus, me vidit Cimber, et Anglus,
Et quae Teutonico terra sub axe riget.
Non tot Dulichius pater est erroribus actuS,
Dum peteret patrios per vada saeva lares.

89. Dulichius.] ulysses.

60

70

 

