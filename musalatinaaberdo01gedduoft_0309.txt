 

TO ROBERT BARON, IN CONDOLENCE.

Littora futilibus cur ego bobus arem Ρ

Hunc ego pone sequar genitor pernicibus alis,
Ille fugit nulla restituendus ope.

Lumina, Baroni, lacrimis dum tristibus imples,
Hunc Regem et vatem sit tibi cura sequi.

Prolis ab exequiis iam Luna retexuit orbem,
Crede, cicatricem ducere vulnus amat.

Exemplo sed et ipse tuo tibi disce mederi,
Rapta cui proles non semel ante fuit.

Ah cadit, ah fateor, tibi qui fuit unicus heres,
Spesque domus propero funere mersa iacet.

Sed superat, superetque precor, tibi florida coniunx,
Tuque iuventutis flore virente nites.

Ver dabit extinctos infausto sidere flores,
Quasque fovet, violas daedala fundet humus.

Vivit et hic, vetulo prolem qui pactus Abramo,
Fecundam laeto semine fecit anum.

Quod pater Isacidum coluit, tu Numen adoras,
Sacra ministerio lucet et ara tuo.

Adde, quod ereptus mundo lactentibus annis
Pusio, quem defles, vix tibi notus erat.

Hoc latuit certe, puerum quae fata manerent,
Quo genio, quibus et moribus ille foret.

Non semper patrias assurgit natus in artes,
Estque pii proles pessima saepe patris.

Annales evolve tuos. Quid sanctius Eli
praesule, quid natis peius in orbe fuit?

Davide sunt geniti plures, patris aemulus unus
Duntaxat, patrio dignus honore frui.

Uxor et Abramidae est fratres enixa gemellos,
Indolis at patriae degener alter erat.

Sed similem tibi finge tui, pater optime, natum,
Materies luctus non tamen apta sat est.

Tune doles, natus superato gurgite ponti

32. Rapta cui proles] “ C1⁹21‚¹’ as frequent in Johnst0n‚ e.g., XLIII.² 1. 60.
53. Uxor.] Rebekah, wife of Isaac, mother of Esau and Jacob.

267

30

40

