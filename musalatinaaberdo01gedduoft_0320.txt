278

PAR ERGA.

Nec tarn saeva feri pectora Thraces* habent.

His licet in vivos levibus saevire sagittis,
Corpora functorum cuspide nemo ferit.

His ego debueram cineres miscere supremos,
Inter et immanes ossa locare Getas.

Non ego nunc quererer suffossam turpiter urnam,
Laesaque supplicio publica iura meo.

Qui scelus admisit, domini se iure tuetur,
Vindicat et genti nostra sepulchra suae.

Mos fuit hic, fateor, Iudaeos inter Apellas,
Regia dum Solymae staret et alta Sion.

Cuique suus tumulum domino praebebat agellus,
Et si quae laribus iuncta caverna fuit.

Gentibus at reliquis, quibus est reverentia iuris,
Terra sepulturae publica semper erat.

Conditus Euxinis vates Pelignus in oris,
Ausones et Samio busta dedere seni.

Memphis habet Magni cineres, nec fulmina belli
Scipiadas, Decios nec sua terra tegit.

Itala quot Poenos, Italo quot semine cretos
Civibus adscriptos Punica velat humus?

Et vates si vera canunt, tumulatus in una
Europae atque Asiae creditur urbe cinis.

Illustres procerum, quos hic locus excipit, umbrae,

Num mihi vos puduit conseruisse latus?
Ah, memini, vobis non hic pudor obstitit olim,
Et minus in vivis mens truculenta fuit.
Oscula vos teneris iuvit libare puellis,
Lacteaque in tepido colla fovere sinu.
Nulla fuit non grata, virens dum floruit aetas,
Dedecuit vestros femina nulla toros.
Nunc ubi vos domuit, fecit mors frigida duros,

37. Apellas.] As in XL.‚ 1. 3, of the Jewish tace. On dum staret, see p. 55 n.

43. Pelignus] Ovid.
44. Samio seni.] Pythagoras.
45. Magni] Pompeius Magnus.

50. Una urbe.] Troy, as the “commune sepulcrum ’' to Europe and Asia.

30

40

50

 

