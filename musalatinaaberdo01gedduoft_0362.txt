308

PARERGA.

LII. ADVERSUS OMASOMASTIGA.

Zoile, cui macies exsanguis detegit ossa,
Foedat et arentes plurima ruga genasÍ¾

Pinguis aqualiculi molem cur dentibus atris
Impetis, et rostro tarn petulante feris?

Huius ad aspectum cur nasum sannio crispas
Turpiter, et risu pectus inane quatis?

Si nitidus, si sum totus teres atque rotundus,
Ecquid me digito, decolor umbra, notas?

Cur si pinguis equus, nitidus laudatur et agnus,
pinguibus et nitidis non licet esse viris ?

Fallitur ingluvie quisquis pinguescere ventres
Autumat, aut nimio membra tumere mero.

Nemo vel Alciden, vel pinguem dixit Homerum,
Vinosus tamen hic, ille gulosus erat.

Corpora pasta nimis macrescunt saepe, nec hausta
Plus satis in ventrem crescere vina sinunt.

Mole salix pawa est, immani quercuS, at illa
Propter aquas, siccis nascitur ista iugis.

Si qua fides medicis, quem sic adolescere cernis,
Sanguinis aerii luxuriatur ope.

Purior e venis per totos diditur artus
Halitus, et iusta corpora mole beat.

Hinc quibus omentum superat venterque iecurque
Tenditur, ingenium mitius esse vides.

Nil bove praepingui, nil est mansuetius agno,

3. Pinguis aqualiculi] From Persius, 1. 57.

10

 

 

 

 

