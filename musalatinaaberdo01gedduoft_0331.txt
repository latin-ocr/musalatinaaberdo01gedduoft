 

 

ΟΝ BARLAEUS OF HOLLANI).

XLVIII. DE BARLAEO BATAVO.

O daret Icarias utinam mihi Iuppiter alas,
Vel quibus accinctus Daedalus ipse fuit l
Vel leve remigium, quo vectus creditur Argi,

Gorgonis et domitor, natus uterque Iovis.

Vel, quibus est sonipes sublatus in ardua, pennas,

Vel quibus est Phrygius vectus in astra puer.
Protinus Oceanum supra, camposque liquentes,
Hinc celer aethereas carperet ala vias.
Antevolansque Notos Batavis me sisteret oris,
Quas procul a nostris sedibus esse queror.
Hic sacra Barlaei spectarem comminus ora,
Vatis et augustos sternerer ante pedes.
Forsitan aspectu me dignaretur et ille,
Qui radiis hebetat sidera prisca suis.
Forsan et amplexum praeberet et oscula dextrae,
Cedere cui posset Cynthius ipse chelyn.
Penderem tacitus Batavae Sirenis ab ore,
Et biberem patula quos daret aure sonos.
Heinsiadae numeros, et magni pondera Baudi,
Et Genius Groti noster acumen amat.
Omnia Barlaeo concessit Iuppiter uni,
Illius et par est barbitos una tribus.
Dulcior hoc nemo est, nemo nervosior‚ acri
Vel magis Ascraeum pectine pulsat ebur.

Gens quot habet Batavum, vates exosculor omnes,

Et colo; Barlaei plus tamen urit arnor.

4. Argi . . . domitor] Ἀργειφόντης, 1'.e.‚ Mercury.

6. Phrygius puer.] Ganymede.

9. Notos.] ⁴‘ Noti ’³ in plural, frequent in Virgil.
OO

289

10

20

