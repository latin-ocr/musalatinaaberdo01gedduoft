284

PARERGA.

Inter et agrestes vivere dulce fuit.

Vidit et invidit mihi me Vulturnus, et ungues
Intulit infelix in bona nostra truces.

Hunc mihi, curarum qui me modo mole levabat,
Abstulit agricolam ruricolasque boves.

Sic expilatum mihi desolabit agellum,
Saevior Harpyis vulturibusque feris.

Quaeque ministrabat victum, viduata colono,
Nunc tribulos praeter nil mihi reddit humus.

Ipse Camenarum studiis Phoeboque relicto,
Rustica nunc curvus cogor aratra sequi.

Vomere pro calamo, pro charta collibus utor,
Et consueta manus scribere, sulcat humum.

Carmina dedidici, pro cantu sibilus omni est,
Quem perhibent fessos exhilarare boves.

Artis Apollineae quoties solatia quaero,
Avocor, indignis impediorque modis.

Vel tellus spargenda fimo est, vel crate domanda,
Vel purganda manu, vel fodienda pede.

Nunc calor aestivus, nunc urunt frigora brumae,
Et nunc sementi, nunc ego messe premor.

Area dum fervet, lassat mihi pertica dextram,
Et tritura senem quotidiana quatit.

Quaeque pecus dominumque tegat, fabricanda quotannis
Est mihi de iunco cespitibusque domus.

Bucerios nunc ipse greges ad pabula duco,
Nunc baculo nixus pascere cogor oves.

Ipse meas didici, pudet heu, tondere bidentes,
Fluminis ablutas ante salubris aquae.

Sic mihi continuis distringi pectora curis,
Fractaque non uno membra labore vides.

Torqueor haud aliter, quarn qui plectuntur in Orco,
Et poenas, illi quas meruere, luo.

57. Desolabit.] Perhaps “desolavit ” was the right reading.
69. Crate domanda] Harrowing by hurdle.

74. Tritura.] See No. XLI„ note on “ flagellatae,⁷' ibid„ l. 15.
80. Ablutas.] Allusion to the annual sheep-washing.

60

70

80

 

 

