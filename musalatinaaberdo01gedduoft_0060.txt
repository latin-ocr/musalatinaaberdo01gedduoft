26 PARERGA.

Helleborusve alter, vel alyssum et ruta canina,
Et faba, quae porci fertur, et uva lupi.

Et cerebri quodcunque potest restinguere flammas,
Quicquid et in somnum lumina fessa trahit. 250

Sed si forte caput non est sanabile succis,
Quos creat Arctoo terra sub axe iacens:

Quod iuvet, externis aeger sibi quaerat in oris,
Luce quibus Titan dat meliore frui.

Hinc procul, Herculeo perquam vicina sepulcro
Obiacet Euboicis insula parva iugis:

Insula parva quidem, sed foeta potentibus herbis;
Sponte sua hic felix omnia fundit humus.

Hic ver assiduum; non urunt frigora terras,
Nec canis Icarii rusticus ora timet. 260

Mens vegeta indigenis, hilaris frons, corpora sana;
Nulla lues illis, nulla venena nocent.

Non canis hos rabidus, non laedit aranea morsu;
Vipera nec vitam quo tueatur habet.

Anticyram dixere olim: ditissima tellus
Helleboro; has solas insula iactat opeS.

Huic noster facie est similis, sed viribus impar;
Virus abest, nostro quod solet esse comes.

Non senibus, non ille nocet puerilibus annis:
Nec Canis hunc, gemino cum furit igne, vetat. 270

Cetera si vincit rabies, has aeger in oras
Naviget ε est ipso fonte levanda sitis.

Quae nullo expelli potuit medicamine, Druso
Herculeam tellus depulit ista luem.

Hic quoque qui magni Zenonis scripta refellit,
Helleborum prudens non semel ante bibit.

Atque utinam his aeger purgasset pectora succis,

255. Herculeo sepulcro.] 1'.e., Mount Oeta. Johnston is not quite correct in making
the Anticyra, which fronts Euboea, an island. The western Anticyra is made an island by
Pliny, whom he follows, but even it is only a peninsula.

260. Canis Icarii.] 1'.e., the Dogstar.

273. Druso] An episode in the life of the tribune M. Livius Drusus. See Smith’s
Dict. of Biog. in M. L. Drusus, No. 6.

275. Zenonis] The refutet os Zeno, ῖ.ι’., Carneades (Pliny, N. H„ 25⁸21).

 

