306 PARERGA.

Tullius Arpino Romanam praetulit urbem,
Praetulit hanc patrio Naso poeta solo. ’
Mantua Vergilium genuit, Verona Catullum,
Par tamen hoc domina civis in urbe fuit.
Quos colis, exemplis heroum dirige gressuS‚
Hinc tu, quodxfugias, quodque sequaris, habes.
Difficile est, fateor, patriis valedicere fundis,
Et quo reptasti, vertere terga solo.
Res tamen auxilium cum poscit publica, nemo,
Quam praestare potest, ferre recusat opem.
Ipse sua patriae pro libertate MenoeceuS,
Hostili Decii tres cecidere manu.
Pro patria dextram devovit Scaevola flammis,
Et quot erant, Fabios abstulit una dies.
Pro patria Diti natum mactavit Erechtheus,
Brutus et irati concidit ense patris.
Tu quoque ne patriae desis. Te publica poscunt
Munia, te spectant curia, rostra, forum.
Haec tibi debentur, deberis tu simul illis,
Vel tibi, vel nulli, convenit istud onus.
Rumpe moras, et te, Gordoni‚ transfer in urbem,
Huc te fata vocant, huc trahit alma Themis.
Hic potes ingenii caelestis promere vires,
Hic potes eloquii pandere vela tui.
Non decet insignes animi marcescere dotes,
Raraque deformi dona perire situ.
Delituit lanamque diu tractavit Achilles,
Hac qua debuerat tela vibrare manu.
Sed Laertiadae tandem sollertia larvam
Dempsit‚ et invitum traxit ad arma ducem.
Aeaciden quantum sibi tum devinxit Ulysses,
Me de te tantum nunc meruisse puta.
Et mihi si pares, quod Graecia debuit illi,
Debebit votis Scotica terra meis.

20

30

40

50

42. Desormi dona perire situ.] This happy expression justifies the introduction above

of Shakspere's nearly contemporary parallel: “ tofust in us unused ‘'.

 

 

