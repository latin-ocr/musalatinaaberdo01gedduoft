236

PARERGA.

Arma dedit rabies, trux quae Polyphemus, et ingens,
Sidera qui fulcit, ferre recuset Atlas.

Septem terga boum, clipei septemplicis orbes,
Laeva regit, telum dextra trabale tenet.

Enormi tegit ense latus, comes additur ensi
Pugio, ceu cuspis non satis una foret.

Flammivomosque tubos, et tela Typhoea demens
His iugat, et glandes fulmineosque globos.

Vertice fert chalybem, ferro qui durior omni est Í¾
Aere manus, geminos asperat aere pedes.

Quod reliquum est, lorica graviS, quae despicit enses,
Protegit, Aetnaei munus opusque fabri.

Hanc superinduitur nunc pelle Libystidis ursae,
Nunc bovis, aut corio, bubale saeve, tuo.

Talibus incinctus per non sua rura vagatur,
Stringit et in iugulum tela parata meum.

His agitat trepidumque pecus, pecorisque magistros,
Inter et attonitos ventilat aera boves.

Sic ruit Eumenidum flammis stimulatus Orestes,
Penthea sic egit, sic Athamanta furor.

Sic Telamoniades sociis infensus Achivis,
Rura per et silvas, in pecus arma tulit.

Seque ratus Danais et magno pectus Ulyssi
Figere, vervecum sanguine tinxit humum.

Hanc ego vim contra, triplici nunc pectora ferro
ImpIico, curvari pondere membra vides.

Naso Getas inter vitam traduxit inermes:
Unaque tunc elegos fundere cura fuit.

Finibus in patriis tectum me cernis aheno,
Quaque puer repsi, terra timenda mihi est.

Pro lare, pro censu, pro vita cernere vates
Cogitur, armorum militiaeque rudis.

Affer opem, saneti caput et tutela Senatus,
Haye, sub Arctoo qui Iove iura regis.

63. Flammivomos tubos] The musket or gun, the modern firearm.

77. Telamoniades] The mad Ajax.

60

80

90

 

