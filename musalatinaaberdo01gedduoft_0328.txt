286 PARERGA.

Ora Caballina quid iuvit tingere lympha,
Aut Aganippea cingere fronde comam?
Cur trivi virides studiis imbellibus annos,
Quae nec sunt iuveni pulchra, nec apta seni?
Debueram potius pugnas et proelia Martis, Ι
Castraque Bellonae sanguinolenta sequi. 120 l
Bellica debueram pro plectro sumere tela,
Ense latus cingens et caput aere cavo.
Non ego nunc rapti deflerem damna coloni,
Nec stimulare meos cogerer ipse boves.
Quam tribulis squalere vides, lappisque, rubisque,
Sanguine Vulturni iam rubuisset humus.
Fas praedatoris iugulum recludere ferro,
Fas erat ignita figere glande iecur.
Ille meo vitam senio nunc debet inermi
Raptor, et Ascraeo, qui fugit arma, gregi. 130
Et tamen elatus, domito velut orbe, triumphat
De sene decrepito virgineoque choro.
Eiura titulos posthac Vulturne priores,
Et domus illustres quos tua iactat avos.
Nec pudor ingenuus, nec honor, nec nobile pectuS‚
Gutta nec heroi sanguinis ulla tibi est.
Mos erat heroum, venerari nomina vatum,
Et patrocinio digna putare suo.
Carus Alexandro fuit olim magnus Homerus,
Et Maecenati Caesaribusque Maro. 140
Fovit et Archilochum magni collega Cononis,
Nasonem proceres et coluere Getae.
Quantus honos sacris habitus sit vatibus, orbi
Aurea Bilbilici monstrat imago senis.
Quasque tulit fasces ter consul Silius, aurum
Nobilis et Stati quod meruere comae.

115. Caballina.] Draught of Hippocrene.

130. Ascraeo] Allusion to Hesiod, as the rural and pastoral poet of Ascra.

141. Collega Cononis] Probably a circumlocution intended sor Alcibiades, whose
name was unmanageable in heroic verse.

144. umbilicus] The poet Martini.

 

