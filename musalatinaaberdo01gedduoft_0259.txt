TO WILLIAM IIERBERT, EARL OF PEMBROKE.

Non tot in Ionio merguntur lintea ponto,
Non tot ab Hesperiis Syrtibus hausta vides.

Cum vehat innumeras, quam verrimus, unda carinas,

Vix portum de tot millibus una subit.

Heu, freta naufragiis nimis opportuna secamus:
Tot nusquam premitur naufraga turba malis.

Si quis ab Hadriacis‚ fracta rate, pallidus undis
Exit, in auxilium turba propinqua ruit.

Hic sibi detractos humeris imponit amictus:
Hic fovet accenso frigida membra foco.

Porrigit ille dapes, fert alter munera Bacchi,
Quamque potest, praestat quisque misertus opem.

Nos fugit eiectos, ipsis nos ridet in undis
Barbara gens, nostris exhilarata malis.

Cladibus, heu, nostris oculi pascuntur inertes,
Nosque notant digito femina virque suo.

Quodque magis miserum, portu qui sorte fruuntur,
Fabula nos illis ludibriumque sumus.

Non tamen est illis, portus tetigisse cupitos
Gloria, nee nobis, non tetigisse, pudor.

Saepe freto cum mersa iacet praetoria puppis,
Vela legens, portum parva carina subit.

Scandere Bellerophon frustra tentavit Olympum3
Astra tamen tetigit Bellerophontis equus.

Regia progenies pontum dum traiicit Helle,
Nomina cui moriens contulit, hausta freto est.

Quae tamen hanc vexit, superato bellua ponto,
Colchidis optatum littus et arva tenet.

Crede mihi, sobolem nobis ovis ista reliquit,
Aurea quae gestat vellera, mente pecus.

Mollibus haee Zephyris, pulvillos inter et ostrum,
Navigat, et portum semisopita subit.

His mare cum ventis ridet, felicibus auris,
Et, plus quam par est, aestus et astra favent.

Nos mare, nos venti, nos aestus vexat, et astra,
Semper et optati littoris ora fugit.

Non tot Maeonides mala passum finxit Ulyssem,
ΒΕ

217

30

40

50

60

