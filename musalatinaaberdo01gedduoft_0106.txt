PARERGA.

Vulturibus praedam non sinit esse tuis.
Ver prius est violis, aestas caritura cicadis,
Autumnus Bacchi munere, bruma nive,
Rhenus ab Ocean0‚ Rheno contrarius Ister,

Euxino refugus de mare vertet iter:

’ Lux sua sideribus, deerunt sua sidera caelo,

Et caelum et Superum cum Iove turba ruet,

Quam, quae iure peto, neget, aut impune tyrannis
Esse sinat pacis iustitiaeque parens.

Phoebus hic est, fateor, quo nec formosior alter,
Nec melior toto cernitur orbe Deus.

Fas tamen irasci, nec Phoebum dedecet ira;
Telaque, si neseis, quae iaculetur, habet.

Ille suis tumidum stravit Pythona sagittis,
In capreas tantum queis prius usus erat.

Occidit his ingens Tityus, tibi crimine iunctus;
Ille Deae, mihi tu vim scelerate paras,

His dedit Atrides rapta Chryseide poenas;
Coniunx quantumvis nullius illa foret.

Tu, mea qui Phoebo coram connubia turbas,
Moliris maius, quam luit ille, nefas.

Non impune feres: nostri tu spicula Phoebi
Protinus, et longas experiere manuS.

Sueta diu meritae clementia distulit irae
Fulmina, pensabit sed gravitate moras.

Nil cito firmatur magnum et memorabile; monstra
Qui domuit, nox huic non fuit una satis.

Et qui mole sua, qui terret viribus hostem,
Protrudunt anni vix elephanta decem.

Panicus obiicitur terror; subiecta Leoni
Criminis exemplo regna trahentur, ais.

Pone metum ; vili quam distat purpura panno,
Tam distat solium quo sedet ille tuo.

Natus hic imperio est PrincepS‚ virtute tuetur
Ius patrium, et se nil sub Iove maius habet.

Ista domi secura, foris metuenda potestas
Mittet opem, quam ius, foedera, sacra petunt.

220

230

240

250 ⁸

 

