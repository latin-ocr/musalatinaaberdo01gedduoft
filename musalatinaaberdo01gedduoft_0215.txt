 

TO DR. PONTICUS ΟΝ MATRIMONY.

Nec Cato dedidicit multum grandaevus amare,
Romulea quamvis censor in urbe foret.

Viribus excellit iuvenis; tamen aequa voluptas
Est senis, exiguo dum levat amne sitim.

Plus quam musca bibit stans ad praesepia taurus,
Non tamen epota plus satiatur aqua.

Commoda si quaeris, te coniunx dote beabit,
Et dabit esse virum, forsan et esse patrem.

Saepe pirum vetulo carpi de stipite, labi
Cautibus e siccis flumina saepe vides.

Lustra bis octo Cato recolens, Masinissa Catone
Maior adhuc, auxit prole virente domum.

Robore praecellens, Spartana lege, iuventus
Improli vetulo ferre tenetur opem.

Sic freta cum fervent, adhibetur navita clavo,
Fortius indomitas qui rate findit aquas.

Sic ubi curta domi res urget, saepe colono
Pinguia conductus praedia taurus arat.

Et nunc verna fodit, nunc mercenarius, hortum,
Sudorem dominus dum tolerare nequit.

Sat putat hic, natam dum cogat in horrea messem,

Dum legat, omne suus quod tulit hortus, olus.

Saepe graves uvae, domino stertente, premuntur,
Mulgetur, nullo crimine, saepe pecus.

Dum sibi musta fiuant, dum pressi copia lactis
Suppetat‚ in tuto res herus esse putat.

Coniugis usuram cupido concessit amico
Ipse Cato, morum censor et urbis honos.

Sed tibi turpe foret nimium, sic quaerere prolem,
Iungere naturae qui potes artis opus.

Quas tibi radices, quas non tibi tradidit herbas
Delius, in Grampi quas legis usque iugis?

Hac ope restituit socero Medea iuventam,
Squalida curn praesto iam Libitina foret.

Hac ope tu gelidae tandem succurre senectae,
Teque tuis bulbis graminibusque iuva.

Fors tibi non optas, patriae sed pignora debes,

173

90

100

110

120

