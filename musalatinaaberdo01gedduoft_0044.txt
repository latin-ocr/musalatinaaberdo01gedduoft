10

Ακτιιυκ JouNsToN.

II. MUSARUM ELOGIA.
(Only in Ed. Del„ 1. p. 6.)

1. URANlA.
Astra vides istic, Phoebeis aemula flammis,
Nata Lycaonii pene sub igne poli.
Ante tegebantur: nebulas nunc Scotus et umbras
Discutit, et donat perpete luce frui.
Quantus hic est, ipsis lucem qui fenerat astris?
Hunc socium certe Phoebus honoris habet.

2. EUTERPE.

Hic Scoti congesta manu Fergusia cernis
Sidera, quae tenebris mersa fuere prius.
Tota micat stellis pars caeli dextra, sub illa

Sideribus pariter Scotia tota nitet.
Sidera sideribus confer: non omnibus illa,
Astra Caledoniae gentis ubique micant.

3. CALLIOPE.

Vatibus Arctoae gentis Tarvatius heros
Et lucem et vitam, quam meruere, dedit.

Hos simul ostendit mundo, disparuit ingens
Turba Poetarum, visa nitere prius.

Quam meruit laudem? Quae vitam mille Poetis
Attulit, haec eadem dextera mille necat.

4. THALIA.

Vidimus ambrosio saturatos nectare flores
Itala quos, et quos Celtica fudit humus.

Cernimus hic quos terra tulit vicina Bootae,
Terra pruinosa sub cane tecta nive.

Est fecunda quidem tellus, quae protulit illos,
Qui tulit hos Scotis‚ est mage cultus ager.

5. CLlo.
Augusti pietas mediis ex ignibus olim
Eruit Andini nobile vatis opus.
Eruit e tenebris Arctoae carmina gentis
Scotus, Apollineae signifer ipse gregis:

 

