XLIV. AD ROBERTUM BARONIUM‚ THEOLOGIAE DOCTO- ‹

PARERGA.

REM, DE OBITU FILIOLI.

Nunc Abredonaeis, Baroni, tristis in oris
Diceris, heu, nati funera flere tui.
Non ego flere veto: nec enim te barbara Thracum
Tesqua, nec Hyrcanae progenuere tigres.
Flere licet patri natum, natoque parentem,
Et quem quisquis amat; fietus et ipse iuvat.
Qui coquit et lenta consumit tabe medullas,
Mitescit lacrimis eluiturque dolor.
Sed modus est rebus, stata sunt momenta doloris,

Nec decet aeterno rore madere genas. 10 ³

Davidis exemplo mentem compone ; sagittis
Tu quibus urgeris, fixus et ille fuit.

Lucibus hic septem morituri funera nati
Flevit, et est lacrimis purpura tincta piis.

Fletibus indulgens vigiles in pulvere noctes
Traxit, et oblatas respuit ore dapes.

Ast ubi iam functum didicit, sensitque medentum
Auxilia et patrias nil valuisse preces:

Surgit humo et pingui sibi tingens Pallade vultus
Adferri Cereris dona merumque iubet. 20 .

Tempus erat luctus, inquit, dum viveret infans, ¹
Et flecti posset Numinis ira prece.

Nunc ubi mors telo feriit, quid macerer ultra?

11. David] In Old Test.‚ 11. Samuel, XII. 20, etc. Jolmston's rendering of this gem 2

from the Old Testament is extremely beautiful.

19. Pingui Pallade] i.c.‚ anointing with oil. ‘⁴ Feriit'' in 23, a bold Persect.

 

