 

ΟΝ RAPACIOUS SAILORS. 105

Ergo Caledoniae populis qui iura ministras,
Tu mihi, Calliope quam nequit, affer opem.
Non ego restitui, quo sum nudatus, amictum,
Lex repetundarum sit licet illa, peto.
Absit, ut haec humeris unquam velamina nostris
Aptemus, piceae quae tetigere manus
Illa vel infandam superant foetore Mephitim,
Et quae sulphureum stagna bitumen olent.
Quod peto, supplicium est: satis hoc elementa ministrant3
Imperio subsunt ignis et unda tuo. 140
Quae nocuit gens hac interdicatur, et illo,
Aut, quam sulcat, aqua merge, vel ure rogo.
Vel laqueis elide gulas, ut in a‘e’re plebi
Ludibrium, nudo vertice pascat aves.
Vel Diomedeis laceros praesepibus artus
Obiice, vel rapidis viscera rupta lupis.
Nec desunt, Metium quae discerpsere, quadrigae,
Nec, qui membra Lini diripuere, canes.
Sunt ocreae, quae crura premant, et nervuS, et uncus,
Simia, sus, serpens, scala, metalla, rotae. 150
Si quod adhuc, post mille neces, superesse cadaver
Forte vides, tumulo ne patiare tegi.
Impia gens, vatem quae denudavit amictu,
In nudo meruit nuda iacere solo.
Denique quot scelerum vindex Rhamnusia poenas,
Stringe, parens legum, quot tenet arma Themis.
Cum Iove tota licet Superum gens exserat iras,
Plus pecus hoc dices commeruisse mali.

149. Sunt ocreae.] Allusion to the grim instrument, the ‘⁴ Boots,” used in Seotland for
purposes of judicial torture.

