216

PARERGA.

XXXIV. AD ILLUSTREM COMITEM DE PEMBROCH,

DE SUO IN AULAM REDITU.

Me mea, Pembroehi, semper vaga, rursus in aulam
Sors trahit, et dubium per mare vela fero.

Quae seco, longa nimis sunt, et metuenda periclis
Aequora, nec tenui sollicitanda trabe.

Aestuat hic vortex socios qui sorpsit Ulyssis‚
Quae vorat eiectas dira Charybdis aquas.

Hic brevia et Syrtes, hic Acroceraunia cernis,
Et quot habet saevos rauca Malea sinus.

Aspicis Acestis scopulos, et gentis Achivae
Ausa triumphales frangere saxa rates.

Sunt quoque Sirenum cautes, quibus inscia puppis
Haeret, et has inter dulce perire putat.

Ah, quot in hoc pelago iactatur fluctibus alnus!
Quot rapitur ventis, dum freta vasta secat!

In scopulos nunc Eurus atrOX‚ nunc Africus urget ;
Turbine nunc Aquilo, nunc Notus imbre quatit.

Inter et Aeolios videas sera proelia fratres,
Nec scit cui domino pareat unda maris.

Saepe ratem, votis aspirans aura Favoni
Dum ciet, adversam nubifer Eurus agit.

Saepe favens coepto puppem dum provehit Auster,
Saevus Hyperboreo ventus ab axe ruit.

Saepe vides, dum vela legens subit ostia pinus
Rursus in Oceanum, nube premente, rapi.

Ah quot in hoc pereunt, quod findimus, aequore, puppes,

Sidere quum laevo vela sinistra ferunt !

¹7· Aeolios fratres.] The winds.

10³

