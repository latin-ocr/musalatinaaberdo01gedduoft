m
h)

PARERGA.

Proh dolor! ista lues non est medicabilis herbis,
Vasta suum quamvis mitteret Ida nemus.

Cum subeunt, pelli possunt medicamine morbi:
Tollere nascentes quaelibet herba potest.

Ast ubi facta mora est, sumunt a tempore vires,
Nil tum dictamnus, nil panacea juvat.

Nec, quamvis esset caput hoc sanabile succis;
Annueret medicae Cynthius auctor opis. 130

Quam patitur vates, facta est iniuria Phoebo,
Hic memor, et forsan criminis ultor erit.

Non impune tulit vati quod fecit Atrides,
Et didicit longas Numinis esse manus.

Non tamen hic, quanquam spes est exclusa salutis,
Aeger Apollineam spernere debet opem.

Quas miser exspirat, fugientes naufragus auras
Captat, et in mediis brachia iactat aquis.

Tollere si tantos nescit medicina furores;
Ne possit ·virus crescere, forte dabit. 140

Ergo age Hypermori curam qui suscipis, omnem
Tolle moram, et promptam, si potes, affer opem.

Quadrupedem primo constringens, vincula centum
Iniice, captivi qualia ferre solent.

In facinus ruit omne furor, nisi compede frenes:
Non leo, non tigris plus feritatis habet.

Ipsa furens naturn discerpsit Penthea mater:
Te patris obtrivit, parve Learche, furor.

Se quoque Leucothoe cum nato perdidit; Aiax
Ipse suo demens sanguine tinxit humum. 150

Nec vinclis pressisse, satis; nocet halitus oris;
Deterius nullum virus Echidna vomit.

Abde catenatum semoti carceris antro,

¹²3- Est quamvis mitteret] The sequence os tenses here is subordinated to the exi-
gency os metre.

13¹· Iniuria Phoebo.] Apollo, being the god both os healing and of poetry, will with-
hold his medical craft from an enemy to one of his poetic sons.

133. Atrides] Agamemnon rues his insult to Apollo‘s priest, the incident on which the
Iliad hinges.

 

