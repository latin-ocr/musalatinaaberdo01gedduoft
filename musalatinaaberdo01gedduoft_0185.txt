APOLOGY FOR LEITH SAILORS.

Daedaleae, sensit cum sua furta premi Ρ

Non ita compositas vidit gens Troica technas,
Sublevit miserae cum vafer ora Sinon.

Ipsa quod, urbe tua procul, expilaverat, hostes
Dictitat armata diripuisse manu.

Neve putes haec ficta dolo, tempusque, locumque,
Verbaque praedonum tristis et ora refert.

Quodque refert, iurat (tanta est fiducia gentis) 3
Nec pudor ora notat, nec quatit ossa metus.

Hic quae Romanos deceat constantia cives:
Hic et Spartanae pectora gentis erant.

Quisquis in hac furtum culpat, poenamque minatur,
Ingenii saltem laudet et artis opus.

Sed nec erat tanti furtum ; quod per mare vexit
Gens rea, de poto tota querela mero est.

Quis putet esse nefas, domini si vinitor uvas,
Aut olitor gustet, quas habet hortus, opes?

Vere novo mensis domini quod colligit, exsors
Criminis hoc ipso nectare vivit apis.

Quodque gerit dorso miserandae sortis asellus,
Hoc ipsum nullo crimine prandet olus.

Fercula quae curat tinctam fuligine gentem
Adspice, praegustat, quas parat illa dapes.

Forsan et hoc, patriae merx ne peregrina noceret,
Gens pia libandum censuit ante merum.

Si quid in hoc noxae, si quid fortasse veneni
Hic fuit, hoc patriae spernere iussit amor.

Sic dux Cecropidum, patriam ne laederet, hausto
Sanguine taurino maluit ante mori.

Forsan et hunc praeter reliquus defecerat humor,
Nec maris in medio, quod biberetur, erat.-

Quid faceret? nec ferre sitim, nec gurgite salso
Aequoris, halecum more, levare potest.

88. Daedaleae.] So in edition '32. In Deliciae Dedaleae, wrongly.

111. Hoc.] Edition '32 “haec ''.
115. Dux Cecropidum.] Themistocles.

143

90

100

110

120

