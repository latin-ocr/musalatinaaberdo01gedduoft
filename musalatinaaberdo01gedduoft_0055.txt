SATIRE ΟΝ EGLISHEM .

Forsan equae lentum quod stillat ab inguine virus,

Forsan Echidnaeum, eausa furoris erat:
Aut curae vigiles, aut dulcis copia Bacchi,
Aut qui corda ferus saepe venenat amor.
Forte etiam tetigit mala gramina3 forte viator
Aridus insano proluit ora lacu.
Vel gelidus duro concrevit frigore sanguis,

Vel miser aestivo sub Cane fecit iter.
Distrahit in partes animum vis caeca furoris:
Haec tamen est vero proxima causa mali.

Forte canis rabidi Batavus puer ore petituS‚
In rabiem infelix actus et ipse fuit.

Vidit Hypermorus‚ Batavis tunc hospes in oris,
Et medica saevam depulit arte luem.

Fama volat : medici ad limen fluit undique vulgus,

Undique lymphati, turba timenda, ruunt.
Haud aliter circum glomerantur tecta volucres,
Non exspectato cum ruit imbre Notus.
Pars fremit ante fores, pars intra limina, terror
Hinc atque hinc, horret tota furore domus.
Parva Lycaonio rumpuntur tecta tumultu,
Iurares Stygias hic habitare canes.
Quaeunque ingreditur, rabie gens effera semper
It comes, et Medici claudit utrumque latus.
Hie ululat, latrant alii, fluit omnibus ater
Ore cruor, passim ferrea vincla crepant,
Hinc est prima mali labes; hinc prima furoris
Semina, contracta est transitione lues.
Sic lepra, sic dirae spargunt contagia pestes,
Et scabiem toti fert ovis una gregi.

Tange luem, Veneris quae turget nomine, tactu
Damna trahes: lippos aspice, lippus eris.
Sed morbi quid signa iuvat, quid dicere causas

Paeonia tolli si nequit arte malum Ρ

89. Forsan equae.] The product called Hippomanes.
90. Echidnaeum.] Scil.. virus.

119. Tactu.] Wm. Lauder’s reprint (ed. 1739), reads, tactus Damna dabit.

21

90

100

110

120

