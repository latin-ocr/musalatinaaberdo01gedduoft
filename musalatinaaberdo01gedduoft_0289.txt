APOLOGY For< DAULIUS. 247

Arbore de plena fas est decerpere pomum,
Vellere fas spicam, cum gravat arva seges.
De Tartessiacis aurum, de fluctibus Indis
Rara potest, nullo crimine, gemma legi.
Nec vetat Euganeis quisquam de collibus uvam
Carpere, vel Paesti de regione rosam.
Sed male Di leges perdant, et ferrea legum
Vincula, quaeque Meum iura Tuumque docent. 100
Publica res olim fuit omnis, terque beatos,
Quae mea res esset, quae tua, fugit avos.
Colchida cum peteret pubes Argiva, quis esset
Phryxeae dominus, nemo rogavit, ovis.
Exuit Hesperidum pomis felicibus hortum
Filius Alcmenae, magnanimique Iovis.
Non tamen excussit tetricus, quid in illa puellae
Aut pater, aut patruus iuris haberet Atlas,
Aurea, Romuleo quamvis prohibente Senatu,
Munera digna peti, digna fuere rapi. 110
Nunc, pudet heu, cum praeda vocat, ius ante Quiritum,
Consuliturque tuus, Iustiniane, tripus.
Saepe quod urget amor praedae, contraria voto
Lex vetat, et lex haec quod vetat, illa iubet.
Quid iubeant, quid iura vetent, dum quaeritur, annus
Labitur, et praedae spesque famesque perit.
Quodque magis miserum, dum, quod sitit, ungitur auro
Curia, cum praeda res tua saepe perit.
Transiit has legum Dauli sollertia SyrteS,
Nec quo quaesivit iure parentur opes. 120
Sed neque Dauliacis ius et fas abfuit ausis,
Abramidae nec, quod iure querantur, habent.
Nil nisi fortunas quaesivit Daulius‚ illi
Quas inimica bonis caeca negarat anus.

95. Tartessiacis.] The Spanish galleons were attacked without scruple by Drake and

v the mariners of England.

107. In illa] i.e.‚ “poma '’.
108. Atlas] Mythologists uncertain whether he was “pater'' or “patruus'' to the
Hesperides. (? “ puellum '' as gen. plur. ; “ puellae‚” above, being strange.)

