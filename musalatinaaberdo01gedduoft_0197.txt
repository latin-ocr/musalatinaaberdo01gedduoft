A FlsHER's APOLOGY.

Iudice te nullis lucebunt ignibus aedes,
Nec de vicino fonte petentur aquae.

Nemo vacillanti dextram protendere, nemo
De scrobe balantem tollere possit ovem.

Interdicta Venus foret, et tua sabbata servans
Amplexus fugeret nupta novella viri.

Haererent scopulis miseri sine remige nautae,
Nec foret, auderet qui dare vela Notis

Et sacra cum fulsit lux, carbonarius ignes
Inter, humo genitis obrueretur aquis.

Quid salis artifices memorem? nisi ferveat illis
Iugiter‚ ah cessat nec reparatur opus.

Quae vitra, quae ferrum liquat impenetrabile forniX,

Utraque, sopito vel semel igne, perit.

Hei mihi, cur festa est lux piscatoribus unis
Septima, quae reliquis esse profesta solet ?
Stulta superstitio est numeris involvere mentes,
Hic nimium magicae calculus artis habet.

Sabbata vel dele, vel differ in otia brumae,
Cum querimur pigro flumina vincta gelu.

Tunc ego Caelicolum geminabo festa, profestus
Nullus erit, bruma rem moderante, dies.

Lumine dum caeli fruar et vitalibus undis,
Sculpta Dei digitis cetera iussa sequar.

Uni vota Deo faciam, nec sculptile fingam,
Nec de caelesti numine vana loquar.

Si tamen his flecti nescis, parebo, sed istum
Ah celebrare diern me sine more meo.

Grex pius Isacidum liquidas Babylonis ad undas
Mille dedit lacrimas et pia vota Deo.

Sic ego propter aquas solenni luce litabo,
Audiet et nostras utraque ripa preces.

Has prope dent Nymphae tumulum, curn flumina liqui,

Hoc gerat eloquium, qui teget ossa, lapis:
“ Hic recubat dominus vicini gurgitis, auras
Dum traheret, dominus non tamen ipse sui.

200

210

220

