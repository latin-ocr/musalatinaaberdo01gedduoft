56 PARERGA.

Hunc tibi tu socias, cui, si fas vera fateri,
Summa fuit nostras gloria ferre dapes.
Infelix, hanc quo praetexes nomine culpam Ρ
Ne rea sis, finges quid meruisse virum?
Non ego coniugii invitam te in vincla coegi:
Nec fuit armatus nec violentus amor.
Vi Boreae Ditisque furor, vi Nessus amicas
Quaerat: barbaries non decet ista viros. 30
Sed neque te pluvium pellexi versus in aurum,
Nec bove nec falsa dissimulatus ave.
Ah pereant, quicunque dolo connubia quaerunt: ⁸
Nudus amor gaudet simplicitate coli.
Sponte tua (manifesta loquor) mihi nupta marito,
Sim tuus, aiebas, tu meus ignis eris.
Cum thalamos, Saravicto, tuos, Biomea, relinquet,
In caput urgebunt Albis et Ister aquas.
Fluxa suas sancte servarunt flumina leges,
Et situs et cursus, qui fuit ante, manet. 40
Tu thalamos, Biomea, tui Saravictonis, eheu!
Deseris, et nomen coniugis alter habet.
Crimen inest facto: veniam sed culpa mereri
Posset, adulterio vis nisi iuncta foret.
Hospite capta suo, cum coepit adultera dici
Tyndaris, erubuit, corripuitque fugam.
Tu scelere admisso infamis, sua frena pudori
Excutis‚ et iugulum coniugis ense petis.
Quae stuprum reducis cumulavit caede mariti,
Hoc minus ausa fuit Graia puella nefas. 50
Iure dedit poenas raptor Briseidis; uxor
Iure fuit longas coniugis ulta moras,

24. Ferre dapes] Allusion to the office of Elector Palafine, as Archidapiser of the

⁴⁶ Holy Roman Empire '’. (See Note on No. V11. line 182.)
²9· Vi Boreae.] Amours referred to of gods with Oreithyia‚ Persephone, Deianeira.
31. Pluvium aurum, etc.] Allusions to Danae, Europa, and Leda.
38. In caput.] Cf. Euripides‘s ἄνω ποταμῶν in Medea, as to ‘⁴ rivers running uphiu '⁷;
also Ovid, TrIs, 1. 8, 1 ; Puni„ IV. 6. 46, and infra XXXIII. subfincm.
50. Graia puella] i.c., clytemnestra, who slew the “raptor Briseidis,'' line 51.

 

