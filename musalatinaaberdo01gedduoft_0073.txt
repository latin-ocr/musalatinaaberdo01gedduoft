l

 

SATIRE ΟΝ EGLISHEM. 39

Non Erebi custos, Cereris nec filia nobis
Eripitur‚ iugulum qui petit, hostis adest.
Quis ferat inferias Erebo, si dempseris umbras?
His sine tartareos quis putet esse Deos?
Vos quoque quis metuat, Superi, si clauditur Orcus?
Quis vestrum credat sceptra tenere Iovem?
Clamitat esse Deos prensans male Tantalus undas.
Quique inconsumpto viscere pascit avem. 200
Nec saxum semper ruiturum Sisyphus urgens,
Nec sinit Ixion nomina vestra mori.
Sed frustra Superis, frustra obluctatur Averno
Femina: mille patent in mea regna viae.
Pollice quae fragilis rumpebat stamina vitae,
Feminea discet non opus esse manu.
Haec, Onoporde, tibi debetur adorea: messia
Quam petimus manes, falce metenda tua est.
Quo furor est maior, tanto felicius Orco
Arva metes: animos praestat et arma furor. 210
Ergo age, carpe viam, superas quae ducit ad oras3
Hic hominum occurret densa secanda seges.
Non tamen est, dubii ut tentes discrimina Martis:
Arte opus est, tuto si iugulare cupis,
Arte irretitas deprendit aranea muscas,
Arte ferae immanes: arte necantur aves.
Inclita nunc ars est: Superis medicina vocatur:
Hac opus, haec hominum carnificina mera est.
Bis tribus hac olim saeclis caruere QuiriteS‚
Dum caperet cives Martia Roma suos. 220
Ast ubi luxurians crevit Mavortia proles,
Ars haec in media repperit urbe locum.
Scilicet ut nimio silvescens vinea fetu,
Sic pube excrescens Roma putanda fuit.
Hanc artem simula; caudex licet, esto magister:
Omnis Apollinea sit procul arte pudor.
Phoebus eris, notis dare barbara nomina morbis
Si potes, et stirpes enumerare duas.

200. Viscere pascit avem.] Tityos (rather than Prometheus) and the vulture.

