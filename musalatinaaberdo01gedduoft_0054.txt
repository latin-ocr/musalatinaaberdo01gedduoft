20 PARERGA.

Nil tuba Maeonidae, nil magni Musa Maronis
Furta Deum praeter cantat, et arma virum. 60
Inspirat melior Buchanani pectora Phoebus,
Et facit ut puro nectare vena fluat.
Ille Dei aeterno modulatur carmine laudes,
Aptat et Hebraeae plectra Latina lyrae.
Eruit e tenebris idem tua gesta, Ducesque,
Queis Latium, queis nil Graecia maius habet.
Tuque parens patriae, nisi deliquisset in uno,
Quid de te vatem non meruisse putas?
Imbuit ille animum studiis, et regibus olim
Invia Pieridum per iuga rexit iter. 70
Finxit et os tenerum puero, quo pectora mulces,
Quosque regis populos, non sinis esse feros.
Os dedit, et dignos formavit principe mores,
Et docuit quae vos saepe latere solent,
Quid rex privato, quid distet rege tyrannus;
Quid populus regi debeat, ille Deo.
Hoc duce tu felix: ut rex sis, sanguinis auctor,
Ut reges inter maximus, ille dedit.
His tamen obtrectat meritis latrator Anubis,
Mixtaque vipereo felle venena vomit. 80 -
Est furor hic certus, sunt certi signa furoris:
Quis referat tanti quae sit origo mali ?
An quibus armatur, flammas obiecit Erinnys,
Et quod Gorgoneo sibilat angue caput?
An saniem eructans infecit membra veneno,
Tartareas monstrum quod cubat ante fores?
Forsitan incautum rabie canis acta momordit,
Aut fera, quae molli stamine velat aquaS.

65. Tua gesta] This refers to the History of Scotland by Buchanan‚ and tua is by
apostrophe addressed to Scotia.

67. Nisi deliquisset in uno.) This “one delinquency'‘ must be Buchanan's reputed ·
injustice to the memory ofJames' mother, Queen Mary.

75. Quid rex privato] Alludes to Buchanan's famous treatise on Constitutional Govern—
ment, entitled Dc Jurc Regni, which has led to much outcome in the politica! world.

86. Monstrum quod cubat.] Cerberus.

88. Fera quae molli stamine] The ettereop or ‘⁴ venomous spider ”.

 

