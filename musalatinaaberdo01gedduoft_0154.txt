116 PARERGA.

XV. AD EUNDEM DE LITIS PROROGATIONE.

Fife, quod, heu, nuper timui, nunc sidera laeva
Experior, vanus nec fuit ille timor.

Littora dum legimus, miscetur murmure pontus,
Raptat et attonitam dira procella ratem.

Redditur Oceano, quem iam superaverat, alnus,
Omnis et ex oculis terra petita fugit.

Numina quae statuunt, veneror, nec faeta Deorum
Insimulem, non si fissa dehiscat humus.

Flere tamen fas est sortis ludibria nostrae,
Et quae sustinui perpetimque, queri. 10

Quae tulit illaeso deflevit Caesare damna
Inter inhumanos Naso poeta Getas.

Non ego sum Geticas fateor proiectus in oras,
Plus tamen hie cogor, quam tulit ille, pati.

Exul erat Naso, caris orbatus amieis,
Passus et est vidui taedia longa toriÍ¾

Quodque magis miserum, nec spes, nec finibus illis
Fas erat optato principis ore frui.

Haec ego sustinui, quamvis nec Caesaris iram
Commerui, nee res visa nefanda mihi est. 20

Atque utinam damnis sors his contenta fuisset
Dura, nec asperior poena luenda foret.

Ludus erat, si, quae patior, mala taedia confers,
Sarmatico quicquid Naso sub axe tulit.

Lucta Tomitani non est curn frigore caeli,
Nec metuo, stolidus quae tenet arma Getes.

 

15. Exul erat Naso.] The mysterious exile of Ovid.

 

