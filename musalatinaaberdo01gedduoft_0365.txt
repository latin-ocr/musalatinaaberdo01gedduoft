 

 

DEFENCE OF A FAT PAUNCH.

Induat, aut funda grandia saxa rotet.

Quaerat Olympiaco gens haee in pulvere laurum,
Aut lauru si quid maius Olympus habet.

Ista decent validos. Nobis sunt publica cura
Munia, nos poscunt templa, Lycea, forum.

Virgineas colimus populi sine viribus artes,
Quasque iubent Musae, quasque Minerva sequi.

Vita quidem pingui brevis est ; agnoscimus ultro,
Sed fatuum est vitae de brevitate queri.

Vita genus stadii est, et plenum fluctibus aequor,
Cernis et hic durus quae mala carcer habet.

Dic, quis ad Elei metam dum tendit anhelus,
Se cursu socios antevolasse dolet Ρ

Navita nec moeret, ventis si pulsa secundis,
Spe citius portum fessa carina subit.

Nec cito te quereris tractum de carceris umbra,
Aut nimium propera vincla soluta manu.

Sola Venus superest, qua nos superamur ab illis,
Qui maciem tanta religione colunt.

Quantula laus haec est? Veneri si debita laus est,

Te laudabilior cum cane taurus erit.

Sed nec aqualiculo Veneris restinguitur ulli
Flamma, nec in pingui corpore friget amor.

Nitimur exemplis regum; cui plurima cervix
Pinguis erat, Claudi quanta libido fuit?

Ventrosusque Nero simul, et cervicis opimae,
Mille lupas fertur, mille iniisse mares.

Quam genuit pater inter aquas, humore refertos
Et succi plenos, mater Amoris amat.

Poma quis enasci sperat de stipite sicco?
Quemve potest laticem fundere dura silex?

Pone supercilium iam tandem, Zoile, parce
Rodere naturae luxuriantis opus.

Si quid habes mentis, pingui nil pulchrius alvo,
Et nil strigosa turpius esse puta.

311

100

110

