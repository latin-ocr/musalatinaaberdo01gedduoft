PARERGA.

XI. AD REGEM CAL. IANUARII 1623.

Festa dies Iano est. Quae Rex tibi dona paremus,
Qui sequimur Phoebum Pieridasque duces?

Munera sunt regum, non uno tinctus aheno
Comus et Oebalio murice lana rubens.

Quaesitaeque procul maioris pondera gemmae,
Quae nitet artificis nobilitata manu.

Sunt quibus in pretio est catulus de gente Molossa
Lectus, et Aemonio de grege missus equus.

Et quae mollis Arabs, et quae fert decolor Indus,
Quicquid et ignoto mercis ab orbe venit.

Nil habet infelix Helicon iuga praeter, et umbras,
Et steriles lauros, Pieriosque lacus.

Hic ager est vatum; sunt census plectra, lyraeque,
Et leve quod semper tinnit in aure melos.

Haec dare fors possem : sed spernit purpura nugas,
Nil profecturos ridet et aula sonos.

Sed neque Pactoli mihi si fluat alveus auro,
Iunctaque Pactolo serviat unda Tagi ;

Haec ego fortunae dare coner munera Regi,
Bina licet Iani per patris ora roges.

Sidera quis caelo, quis Soli lumina sanus
Offerat, aut lectas in mare vectet aquas?

Qui Chalybes ferro, qui donat quercubus Idam,

13. Hic ager est vatum] Allusion to the poverty of Poets in the world's wealth.
19. Dare conen] The influence of the negative in neque continues in this apodosis.
21. Soli lumina] The track osthought is as in Shakspere's—

“The beauteous eye os heaven to garnish ‘'.

 

10

