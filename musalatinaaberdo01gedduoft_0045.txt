DEDICATIONS. 1 1

Caesaris hic uni, Scoti pia cura Poetis
Mille dat aeternum vivere; maior uter?

6. POLYHYMNIA.

Mille sub Augusto vixerunt Caesare vates,
Et latices Musis Tibridis unda dedit.
Mille vides natos, Jacobo Rege, poetaS‚
Et Clarias Forthae praebuit amnis aquas.
Non miror. Vitam tribuit pax alma Camoenis.
Hic niveae custos pacis et ille fuit.

7. MELPOMENE.

Quae sibi Lucullus struxit vivaria, vastas
ostentant Domini luxuriantis opes.

Altera dant cicures vitreo sub marmore pisceS‚
Altera captivas ambitiosa feras.

Confer opus Scoto quod prodiit auspice, mentis
Hoc tibi delicias exhibet, illa gulae.

8. TERPSICHORE.

Munere perpetuum Buchanani vivere cernis
Martia Fergusidum quos tulit ora duces.

Vatibus hic sacris eadem quos protulit ora,
Aeternum Scoti vivere cura dedit.

Dignus uterque labor; sed tantum vincitur ille,
Quantum Mars Musis cedit, et arma togae.

9. ERATO.

Quid tibi cum Musis, magni pars ante Senatus,
Nunc patrii sidus, Seote, decusque fori?

Te decuit Themidemque sequi, populisque Britannis
Purpureos inter dicere iura patres.

Ne pudeat facti: caelo quoque saepe relicto
Iupiter, abiecto fulmine, visit humum.

9. Line 6. Abiecto fulmine] Compare Shelley’s Adonais as to Byron's condescension,
for a pathetic purpose, “ veiling the lightnings of his song ”.

 

