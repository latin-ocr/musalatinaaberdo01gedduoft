TO WILLIAM ALEXANDER, EARL OF STIRLING. 223

Nec memor os cantus nec manus apta lyrae est.

Te modo secessus nemorum, te blanda iuvabant
Otia: nunc aulae murmur et urbis amas.

Carmine posthabito, pudet heu, sine lege tabellas
Scribis, et ingenio verba minora tuo. 60

Dumque vacas patriae, dum sufficis omnibus unus,
Mille fatigantur mensque manusque modis.

Mens caret alterna requie, manus aemula menti est,
Hora ministerio nec vacat ulla tuo.

Mane salutatum veniunt iuvenesque senesque,
Urbsque tuas omnis sistitur ante fores.

Palladis haec famulas, et amicas vatibus horas
Turba rapit, reliquum vindicat aula diem.

Nunc ad Hyperboreos Regis mandata Britannos,
Nunc populi ad Regem vota precesque refers. 70

Saepe tuos poscit nox intempesta labores,
Et dare te somno publica cura vetat.

Ut vetus exercet, nova sic te Scotia curis
Distrahit‚ ignoto quae plaga sole tepet.

Haec tibi servit humus, te dignum et principe munus,
Teque pharetratus nuncupat Indus herum.

Hanc opibus populisque novis, hanc instruis armis:
Accipit et leges barbara terra tuas.

Hic delubra Deo surgunt, et civibus urbes,
Hic mare navigiis, frugibus arva reples. 80

Hae tibi sunt artes: urget nova cura priorem
Semper, et antiquam sollicitudo recens.

Non ita luctatur, fauces qui tentat Abydi.
Vis fera ventorum cum sine lege furit.

Non ita torquetur qui volvit in ardua saxum,
Nec qui Tartarea volvitur ipse rota.

73. Nova Scotia.] The country in America‚ which we now call Nova Scotia, was granted
under patent of King James to the Earl of Stirling for colonisation. It is singular that almost
the only colony of Scottish origin should bear a “ Latin appellation‚’' which it still retains.

76. Pharetratus Indus] The Red Man of North Amcrica.

83. Abydi] Leander swimming the Hellespont.

85. Non ita torquetur . . . volvitur.] Sisyphus and Ixion.

