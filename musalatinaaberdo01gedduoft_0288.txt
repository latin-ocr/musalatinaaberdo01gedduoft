PARERGA.

Arte perire sua meruit, qui primus in aere
Mugitum docuit more ciere bovis.

Nemo lupo foveam, vel retia tendere vulpi,
Accipitrem visco fallere nemo vetat.

Saepe quod ense ferox miles nequit, expedit astu,
Nec plus ingenio dextera laudis habet.

Praestitit arte Sinon, et equi fabricator Epeus,
Arma quod Aemonii non potuere ducis.

Quis Telamoniaden ? socium quis nescit Ulyssem?
Promptior insidiis hic fuit, ille manu.

Hunc tamen antetulit iuveni Telamone creato
Graecia, defuncti cum ducis arma dedit.

Quid, quod et ipsa cohors Superfim sine crimine
Gaudet, et arcana quaerit ab arte decus?

Retia fert Cypris, quibus intricantur amantes,
Et gerit Idalius spicula caeca puer.

Tc, vafer Ixion, nubes Iunonia: saxo
Coniugis ingluviem ludificata Rhea est.

Martis et in gremio Venus irretita, mariti
Insidiis, caelo fabula facta fuit.

Quid Iove vel maius, vel sanctius aspicit orbis?
Non tamen hunc blandi dedecuere doli.

Aureus in dominae gremium nunc decidit imber,
Cornua nunc torvi sumpsit et ora bovis.

Vir suus Alcmenae, Ganymedi fulminis ales,
Factus et est, Ledam cum vitiaret, olor.

Quoslibet in vultus abiens, hominesque Deosque
Lusit, et exemplum iussit utrosque sequi.

Non minor est, si cuncta putaS, solertia Dauli‚
Quam Iovis, ille sua, sed minus, arte nocet.

Cura fuit studiumque Iovis, violare puellaS,
Sanctaque legitimi solvere vincla tori.

Castius aucupium Dauli est; nil ille fugaces
Praeter opes, terra de locuplete petit.

66. Aemonii.] i.e.‚ Achilles.
78. Caelo sabula] Story in eighth Odysscy os Mars and Venus caught in the net.

 

