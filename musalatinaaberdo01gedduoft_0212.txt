170 PARERGA.

XXVI. AD PONTICUM MEDICUM, UT UXOREM DUCAT.

Ergo Machaoniae lux et pars optima gentis,
Canus adhuc nescis, Pontice, quid sit amor?
Tune potes succis vitam producere, pessum
Qui sinis humanum, pro pudor, ire genus?
Crede mihi, mortale genus simul omne periret,
Si velit exemplo vivere quisque tuo.
Nulla vides hodie, iactis post terga lapillis,
Nulla Prometheo corpora facta luto. l
Sed neque Myrmidonum populos, nec ferrea cernis l
Agmina, quae Cadmi tempore fudit humus. 10
Nubila iam nullum pariunt, vel robora, nulli
Pignora dant caesi terga sepulta bovis.
Clam Iove concepit sterilis Saturnia, tacto
Flore, sed hoc aetas ultima flore caret.
Ut genus Iapeti repares, ars una relicta est: 3 .-
Quicquid ubique vides, sustinet una Venus, ,ι’
Hac sine terra feris, caritura volucribus aura est,
Piscibus aequoreae destituentur aquae.
Hac sine, quos colimus mortales, rara Deorum
Turba foret, quam nunc luxuriare vides. 20
Quis mare, quis terras regeret, Manesque profundos,
Coniuge Saturnus ni caluisset Ope?
Quis foret armorum praeses, nisi rector Olympi
Isset in amplexus, aurea Iuno, tuos?
Quis, nisi Latonae niveis iacuisset in ulnis,
Astra per aethereis iam veheretur equis?

 

10. Ferrea agmina] The fable of the sowing of the dragon's teeth. ,
12. Caesi bovis] Aristaeus in Virgil’s 4th Georgic.

 

