160 PARERGA.

Se prope farra videns plebs esurit, oraque passim
Vana movens, dentem dente subinde terit.
Tantalus haud aliter rictu fugientia poma
Prensitat, aggestas et sitit inter aquas. 30
Iure suis Baldus subducit civibus escas,
Hoc argumento se probat esse pium.
Pulsa Caledoniis pridem ieiunia regnis
Vidimus, illius nunc revocantur ope.
Prisca redit pietas, et plebs adsternitur aris,
Ingeminans‚ victu deficiente, preces.
Si perit interdum vulgus, ne contrahe frontem,
Haec nimium strages utilitatis habet.
Vinea silvescet, domini ni falce putetur,
Et nisi depasca8‚ luxuriabit ager. 40
Ars fuit haec olim terris incognita, fruges
Et cauponari, criminis instar erat.
Farra licebatur populus, vendente colono,
Et penus in medio prostitit omne foro.
Institor hic populis saeclisque prioribus, unus,
Artis et ingenii praeripit omne decus.
Provida mens illi et labor improbus inter agrestes,
Pleiade vix orta, non sua rura metit.
Sic hiemis formica memor compilat aristas,
Sic thyma, sic caeli nectar acervat apis. 50
Non tamen externis hic frumentatur in oris,
Obruat aequoreis ne pia farra vadis.
Sufficit incolumes illi vicinia merces,
Nec leve vectigal proxima pendit humus.
Praestinat haec, inquis, tenera dum messis in herba est ?
Quid vetat? exemplum praebuit ante Thales.
Hic nondum genitas fertur licitatus olivas,
Et mercaturae nobilis auctor erat.

48. Pleiade vix orta] Hesiod (opera, l. 383) makes the rise of the Pleiads the com-

mencement of reaping.
56. Thales.] i.c.‚ of Miletus, Famous story as to his prevision of a fine oil season:

see Diog. Laer., 1. 1·26.

 

