DEFENCE OF A FAT PAUNCH.

Efficit et mites sola sagina feras.

Bile carent omni, quibus est abdomen, agrestes,
Et sua, si pascis, fulmina ponit aper.

Nec pecus ex rapto vivit, quod turget omaso,
Nullaque cum sociis pro dape bella gerit.

Nec struit insidias, nec, quamvis laedere tentes,
Calcitrat‚ aut nulla vindicat arte nefas.

At quibus informis macies depascitur artus,
Effera sunt, irae dedita, plena dolis.

Hoc canis ingenio est, et lynx, et pessima tigris,
Accipitresque truceS, ales et ipse Iovis.

Horum, crede mihi, mores imitatur, et artes,
Quisquis ab Iapeto stemma parente trahit.

Frons hilaris pingui est; macies quem turpat anilis,
Nescio quid durae tetricitatis habet.

Ille nec ambit opes, nec tristibus aestuat iris,
Aut odiis; mens huic sordida felle tumet.

Ille nec invidia squalet, nec pallet amore3
Decolor est isti nigraque tota cutis.

Candida mens pingui est, macilento callida, pacem
Alter amat, cupit hic iurgia, bella, neces.

pinguibus obiicitur proiecti sarcina ventris,
Vitaque‚ segnities quam comitatur, iners.

Non ita sunt agiles, fateor, praepinguibus artus,
Sed tamen id laudern quod mereatur habet.

Qui populo dant iura, sedent, animusque sedendo
Fit sapiens, motus est quoque meta quies.

Adspice naucleros: hic tempestate coorta
Vela legit, nimias egerit alter aquas.

Pervolat antennas pars haec, pars illa rudentes
Explicat, in mediis cursitat una foris.

Arduus ad clavum rector sedet ipse quietUS‚
Astraque prospectans dirigit arte ratem.

Quique praeest bello, iubet illum scandere muros
Ocius, hunc alacri sumere tela manu.

35. Linx.] So in ed. ⁷37. Properly “lynx‚” as after the Greek λύγξ.

309

30

40

60

