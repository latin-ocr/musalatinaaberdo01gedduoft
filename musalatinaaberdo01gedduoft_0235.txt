 

 

1 19. Mores Catonis]

L‘IOGRAPHICAL EPISTLE TO WEDDERBURN.

Quinta Caledoniae me rursus olympias orae
Reddidit effetum, dissimilemque mei.

Numina iam decies et ter fecere parentem,
Pignora sex superant, cetera turba fuit.

Bis mihi quaesivi, nec ab una gente, maritam,
Bis coniunx, bis iam me reor esse senem.

Te quoque, qui patriae vovisti tempora vitae,
In patriae video consenuisse sinu.

Scilicet haec homines sors urget, ut omnibus aeque
Obrepat tacito curva senecta pede.

Differri mors ipsa potest, et tetrica saepe
Sustinet armatam Parca coacta manum.

Hei mihi, tempus edax nullo medicamine, nulla
Arte retardari dura senecta potest.

Nec tamen aetati desunt solatia serae,
Quaeque senes patimur, sunt mala iuncta bonis.

Quam queror, aetatem confer iuvenilibus annis,
Nil iuvenis, quo se prae sene iactet, habet.

Non legitur sanctus iuvenum de flore Senatus;
Turba Senatorum nil nisi turba senum est.

Mos et erat, capiti iuvenes assurgere cano,
Illius et leges imperiumque pati.

Ut tuba concinuit, iuvenes coguntur in hostem
Ducere3 fas senibus delituisse domi.

Bella gerunt iuvenes, et gaudent hoste perempto
Bella senes memorant, et memorare iuvat.

Si qua puella petit, iuveni quod turpe negare est,
Hos excusabunt tempora tecta nive.

Vina nocent iuveni: mores imitata Catonis
Se reficit sumpto sicca senecta mero.

Si vel parca manus, iuveni vel tetrica frons est,
Lingua vel effrenis, nemo decere putat.

Turpe seni non est lucrum captare, nec uti
Moribus austeris, vel sine fine loqui.

13ss

AlludIng to Horace as to “prisci Catonis virtus

193

100

110

''——Carm., ΙΙΙ.

