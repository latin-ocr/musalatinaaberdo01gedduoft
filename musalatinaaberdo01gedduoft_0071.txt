 

 

SATIRE ΟΝ EGLISHEM. 37

Additur hippomanes: tum ne vis ulla veneni
Desit, Echidnaeus Gorgoneusque cruor.

His pueri pectusque linit, ventremque, pedesque,
Et nondum passas vincula dura manus: 130

Parvaque adhuc nullis liventia terga flagellis,
Cruraque Threiciis non violata notis z

Et sine fronte caput, quod acuti turbinis instar
Prominet, et scapulas, et latera, atque nates.

Quaeque Lycambeo vibrat lita tela veneno,
Saepius his succis lingua peruncta fuit.

Tertia nox aderat, nec cunas presserat ullas
Pusio, nec cunae quae premerentur erant.

Propter aquas late pandebat brachia taxus,
Hanc putat, et cunas inde Megaera parat. 140

His folia, et foliis insternit vellera, caesa
Eumenidum matri quae nigra gessit ovis.

Tum super imponit pupum Dea, multaque pupo
Imperiurato stragula tincta lacu.

Invitatque leves, agitans cunabula, somnos
Eumenis, et cantu lumina fessa trahit.

Ergo Giganteos, Phlegra trepidante, tumultus,
Mutatosque refert in nova monstra Deos.

Aggestosque simul montes, pulsataque saxis
Sidera, et Aetnaeis ignibus usta canit. 150

Sed cadit incassum labor omnis; dentibus infans
Frendet, et in cunis pervigil usque iacet.

Visceribus regnans mediis, fususque per artus
Non obscura sui dat documenta furor.

Funditur, et tenero crescit cum corpore virus;
Inque dies serpit luxuriatque lues.

Quoque magis crescat rabies, alimenta ministrat
Eumenis, infernus quae solet esse canis.

Appula, flore virens, stirps est, quae lutea passim

132. Threiciis violata notis.] Tattooing. The allusion is to Cicero, De Officiis, II.
7, 25. Compare with this bestial genesis of Onopordus Burns’ magic stroke as to creation
of ‘⁸ Andrew Turner ’'.

144. Imperiurato.] Styx, as oath of gods, excluding perjury.

158. Esse canis.] Esse, here, = edere (to eat).

