 

LESLIE’S COMPLAINT. 167

Undique thesauros cogit, et abdit humi.
Forsitan hoc belli nervos conclusit in antro.
Totaque res istic spesque reposta fuit.
Quis putet esse nefas, si Dis emungitur auro?
Impia si belli subruo fulcra trucis? Oo
Fas mihi sit, cives, spoliis gaudere repertis,
Non ego cum Stygio principe bella paro.
Sed neque fert animus mercari rura, vel hortos,
Proxima vel laribus iungere tecta meis.
Talia quisquis emit, litem sibi cudit; in illa
Ius clandestinus forsitan emptor habet.
Nec mihi vicinae cogentur in horrea messes,
Mens populi diras relligiosa fugit.
Nec vectigales reddam mihi fluminis undaS,
Odi ego vipereo sanguine peius aquas, 70
Merx mihi Bacchus erit, merx haec mihi sola probatur,
Dummodo sit fragrans, pura, picata, vetus.
Non tamen externas merx haec mittetur in oraS,
Sive tuas, Cimber, sive Batave, tuas.
Nauta, ratis, pelagus, parili mihi iure timentur,
Ipse mihi puppiS, navita, gurges ero.
Mercibus ipse meis fruar, et dum sufficit aurum,
Bacche tuo semper rore levabo sitim.
Perdius et pernox curas in pocula mergam,
Pinget et extantes uva falerna genas. 80
Nunc pede pulsabo terram, nunc sidera voce,
Nunc stertam toto corpore fusus humi.
Ludus erit, quae cepit Iber, signare Lyaeo
Moenia, vel fuso pingere castra mero.
Et memor officii semper pro Regis et urbis,
Proque sodalitii saepe salute bibam.
Sic ego dum vivam, fortunae dotibus utar,
T orqueri loculis pignora nolo meis.
Sunt bona, si nescis, irritamenta malorum,
Et possessori saepe molesta suo. 90

68. Diras.] See in No. XXIV„ l. 145, similar Dirae.

