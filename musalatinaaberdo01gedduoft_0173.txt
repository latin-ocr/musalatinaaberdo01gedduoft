APOLOGY FOR THAUMANTIA. 135

Quid memorem patriae Cargillos sidera fratres,
Lumine qui replent orbis utrumque latus?

His comes est meritis par Wedderburnus utrique,
Nec si de patria migret, honore minor.

Carcere si lucis clausissent prisca ministras
Saecla, tot heroum nemo futurus erat. 150

Sed ruit in peius cum mundo serior aetas,
Spretaque cum famulis nunc Prothyraea iacet.

Ah vereor, ne nunc sumptis puer aliger armis
Avolet, et terras deserat alma Venus.

Quae, nisi certa mori, thalamos intrare mariti

l Audeat, et femori supposuisse femur?

i Dum furit, et noctu iuvenis vagus ardet, et alget,

l Si sapit, oranti claudet amica fores.

l Gaudia lascivae fugient consueta puellae,
Nec dabit ulla putres oscula praeter anus. “ 160

Oscula si qua dabit, mores imitabitur urbis,
Quae caput imperii nuper et orbis erat.

Matribus Ausoniis olim carpenta Senatus
Abstulit, in medio iussit et ire luto.

Sensit ut opprobrium gens implacabilis irae,
Protinus ingratos dicitur ulta viros

Quaeque sibi nondum maturi pignora ventris
Excutit, ut coniunx desinat esse parens.

Poenitet edicti Patres, patriaeque timentes,
Matribus antiquum restituere decus 170

Non minor Arctois facta est iniuria Nymphis,
Nec cadet in vestras mollior ira nurus

Quae paritura fuit, nunc, obstetrice remota,
Excutiet, nullo crimine, ventris onus

Forsan et armato concurrent agmine matres,
Marte petiturae quam rapuistis anum.

Triste securigeras bellum movisse puellas,
Inque suos perhibent arma tulisse viros.

 

 

153. Puer aliger.] The imagery here is drawn largely from Ovid's “ Amores '’.
163. Matribus Ausoniis] See Livy, V. 25, and Tac„ Anu„ XII. 42, with notes of
commentators.

 

