144

PARERGA.

Nec meruit, quas iure luit pro crimine poenas
Tantalus, in mediis quem sitis urit aquis.

Sed nullam tunc finge sitim : quis posset Iacchi,
Ut cupiat, succis abstinuisse manus?

Nescio qua rapiat liquor hic dulcedine mentes,
Officii memores nec sinit esse sui.

Saepe mero prisci virtus immensa Catonis
Dicitur ante suos incaluisse lares.

Quique sibi terras olim subiecit et undas,
Bacche, tui Macedo victus amore fuit.

Ennius ipse bibax, et erat vinosus Homerus,
Tota licet praesto Castalis unda foret.

Quos sitiunt belli proceres et pacis alumni,
Hos latices nautas cur tetigisse nefas?

Nulla, Caledonios inter, gens siccior illa est,
Nulla magis Bacchi dona bimatris amat.

Nautica gens ipsum quo primum tempore Bacchum
Vidit, adhuc puerum fertur amasse Deum.

Ille, mero somnoque gravis, stertebat in umbra,
Hic ubi Chia mari proxima ridet humus:

Conspecto gavisa Deo est Neptunia pubeS,
Nec mora, sublato numine, vela dedit.

Bacchus adhuc madidus, rideri se ratus, iras
Induit, et nautas cum rate mersit aquis.

Praemia sed meruit pietas: hos piscibus addit
Iuppiter, aequoreo praeposuitque gregi.

Nunc quoque, muta licet, sociis praedicere ventos,
More prius sueto, praescia turba solet.

Quique tenet caelum, non vexit Ariona Delphin,
Sed gregis istius pars, reor, una fuit.

Haec tibi si nequeunt, Mennesi, flectere mentem,
Et rigor in nautas, qui fuit ante, manet:

127. Catonis] Allusion to Horace, Odes, III. 21·11.
131. Vinosus Homerus.] Allusion to Horace, Ep„ 1. 19·6.
137. Nautica gens.] See Homeric Hymn to Dionysus for this adventure with the

= Tyrrhene pirates.

130

140

150

 

 

