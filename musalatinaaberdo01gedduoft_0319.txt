 

 

EUDEMIA'S GHosT To EUDEMIUs. 277

XLVI. EUDEMIAE UMBRA EUDEMIO.

Quas legis, Eudemi, ductas ferrugine, campis
Misit ab Elysiis coniugis umbra notas.

Si quid agam rogites, ego moerens inter ovantes
Humecto lacrimis florida prata meis.

Cetera turba silet, querulis ego vocibus utor,
Quas mihi truncatas reddit inane chaos.

Non tamen aut lacrimis, querulis aut vocibus aequo
Hoc, ego quod sum post funera passa, nefas.

Vix bene compositos cineres circumdedit armis
Ah nimis illustres turba sequuta duces: 10

Nec mora, recludit tumulum, cineresque repostos
Eruit aerata gens truculenta manu.

Deque triumphato cecinit Paeana sepulchro,
Manibus insultans exuviisque meis.

Nox erat et tenebrae: testis ne talibus ausis
Sol foret, Hesperio merserat amne rotas.

Prandia sic olim fugiens infanda Thyestae
Sidereos retro territus egit equos

Se quoque tum, memini, subtraxit Cynthia terris,
Namque verecundus texerat ora pudor. 20

Quisquis erat certe tam foedi criminis auctor,
Nullius meruit sideris igne frui.

Absit, ut hunc credam Scotis maioribus ortum,
Aut trahere a prisca nobilitate genus.

Sed fera vel genuit Rhodope, vel Caucasus horrens,
Proxima vel Geticis Sarmatis ora iugis.

Sed neque Sauromatum populi, nec Iazides ipsi,

2. Notas] i.c.‚ marks or alphabetical characters.
27. Iazides.] Sometimes ‘⁶ Iazydes,'' more commonly “ Iazyges,” the barbarian people
in Pannonia around the Theiss. Ovid speaks of them with a shudder, and Florus says of
them that they had no word in their vocabulary for “ peace '’.

