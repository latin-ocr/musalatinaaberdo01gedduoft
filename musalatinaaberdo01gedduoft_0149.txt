 

 

HIS LAWSUIT AT MALINES. ΙΙΙ

Quodque Deae cum fratre petunt, hoc languida morbis
Turba rogat, sacros ante voluta pedes.
Iusta petit; quicunque foro nos mancipat, aegros
Ille Machaonia barbarus arcet ope.
Maius et hoc ausus, medicam dum litibus artem
Implicat, auxilio queis foret illa, necat.
Quid memorem lacrimas, quas nunc absente marito
Fundit in ignota flebilis uxor humo? ⁷ 100
Per patriam rogat illa suam, patriosque penates,
Quos dirimit vestra quartus ab urbe lapis.
Bis tria maternis accedunt pignora votis,
Post oculis nunquam forte videnda meis.
Si quis amor patriae est, natis, gens sacra, parentem,
Da reducem uxori cernere posse virum.
Aut ego si quidquam merui peregrinus et exul,
Redde viro uxorem, pignora redde patri.
Oscula coniugibus, quoties dabis oscula natis,
Dic, procul hinc, noster, quos amat, hospes habet. 110
Quod tibi iucundum, Dis arridentibus, illi
Dulce fuit quondam, nunc quoque dulce foret.
Si minus ista movent, nec tanti nostra videntur
Gaudia, me Domino, sed cito, redde meo.
Me Domino cito redde meo, iunctissima vestris
Qui tenet invicta sceptra Britanna manu.
Dum fora, dum lites exercent, debeor illi,
Pars ego Paeonii quantulacunque chori.
Ille meam, quae te penes est, iam poscit opellam,
Et queritur rauci iurgia lenta fori. 120
Quodque fidem superat, precibus rex sustinet uti,
Hesperiam pro me sollicitatque Deam.
Annuit oranti Dea, quae te protegit armis,
Iussit et illustres pondus habere preces.
Si Regis, si magna Deae est et sacra potestas,
Vota tibi Regis sint rata, iussa Deae.
Ast ego quid stimulos demens currentibus addo,

127. Stimulos] σπεύδοντα καὶ αὐτόν ὀτρύνεις, Homer’s Iliad, 8·246. See l. 41 of VIII.

