ΒΟΗΕΜΙΑΝ sTRUGGLE. 65

VII. BIOMEA SARAVICTONI.

Quae cupis, inspexi: nec, quod rebare, maritus
Hoc vetuit: quid enim littera lecta nocet?
Sed quid agis? lectae quid te iuvere tabellae?
Hic tua tu propria crimina pingis acu.
Stulta superstitio, iactantia, probra, tyrannis,
Et furor et fraudes, quae latuere, patent.
At saltem vacuum servari crimine limen
Debuit, et prima fronte nitere pudor.
Prima carent lymphis quae praebet pocula eaupo;
Prima lupanaris ianua fraude vacat. 10
Vestibulo imprudens fraudem tu prodis in ipso,
Dum, quod eS‚ occultas, et manifesta negas.
Quae famam calamo, iugulum cum coniuge ferro
Appetit, hostilis non erit illa manus?
Crimen adulterii praetexis; seilicet ut sim
Iam lupa, ne forsan tu videare lupus.
Felix sorte sua coniunx Plutonia ; rapta est
Illa quidem, famam sed sine labe tenet.
Vis tua iuncta probro est. Sed cur opprobria fuco
Non tegis? est fraus haec nuda patensque nimis. 20
Qui Biomea tui violasset foedera lecti,
Alterius quae tum coniugis uxor erat ?
Quem mihi, nec pridem, rapuerunt sata, superstes
Vir fuit, admisi num simul una duos ?

9. Carent lymphis.] i.e., is undiluted. ‘⁴ First the good wine, afterward the worse.''
13. Calamo . . . ferra] Coniuge, i.e., calami. Pen and penknife are ‘⁸ coniuges ''.
21. Qui, Biomea.] Qui, here, is interrogative = How ?

1

