SATIRE ΟΝ EGLISHEM.

Littora taxus habet saevis densissima baccis,
Et gravis incumbens obtegit umbra lacum.

Propter aquaS, meliore solo, melioribus undis
Digna, suo passim Mentha cruore rubet.

Haec sata Cocyto quondam, nunc crescit in herbam
Versa, Iovis Stygii furta puella luens.

Stagna ratem circum stant atro squalida tabo,
Et putris aura truci peste venenat humum.

Limus iners passim, passim volvuntur arenae,
Quas Acherontei gurgitis unda vomit.

His multum limoque senex luctatus et undis,
In Stygias tandem venit anhelus aquaS.

Vidit ut Aeolidem Styx implacabilis, unda
Detumuit, solitae detumuere minae.

Hospes gratus erat, consanguinitate propinquus:

Quippe Acheronta patrem Styx vocat, hospes avum.

Hinc atque hinc rupes stagno impendebat, et ingens
Silva, tuis horrens, moesta cupresse‚ comis.

Errabant tenues illic sine corpore vitae,
Nescio quid visae per loca caeca queri.

Et Striges et spinturniees, et foeda Celaeno,
Harpyiaeque aliae tristia signa dabant.

Quin et iners bubo, dirum mortalibus omen,
Visa truces gemitu praecinuisse neces.

Parva lacu in medio tonsis volat acta phaselus,
Et sibi cedentes navita sulcat aquas.

Stagnicolae circum ludunt in gurgite formae,
Stagnicolasque inter rhaia marina greges,

Adsultantque nigrae rauco curn murmure ranae,
Et passim crebro sibilat angue palus.

De tribus una palus superest, in faucibus Orci3
Haec Acheron regis nomine dicta sui est.

Hanc Acherontiades subiens, patriosque penates,
Quique dabat stagno iura, salutat avum.

Littora mox spectans, Illic mactatus asellus,
Hac ego de spoliis sum scrobe natus, ait.

268. Mentha] Ovid, Met„ X. 728.
F

41

270

280

290

300

