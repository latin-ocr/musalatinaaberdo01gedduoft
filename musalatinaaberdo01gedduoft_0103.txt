 

BOHEMIAN STRUGGLE.

Cur here quam finxi, nunc audit numen, imago?
Cur operi cogor tura litare meo?
Basia marmoreae fertur libasse puellae
Pygmalion, operis captus amore sui.
Fors veniam sculptor meruit, spirabat imago
Nescio quid vivum, et virginis ora ferens.
Sed quae membra Deo finges? quo marmore mentem
Exprimat ars? oculos illa manumque fugit.
Haec ego: sed pelagi irati tu surdior undis,
Surdior, heu saxis, quae venerabar, eras.
Aucta superstitio est : e farre et furfure numen
Vidimus, et coctum furnigenamque Deum.
Hoc pro Palladio crustum plebs stulta colebat;
Sanctius hoc nullum numine numen erat.
Huic quoties sum iussa genu submittere? iussa
Furfureo quoties munera ferre Deo?
Obstupui, fugitque mihi de pectore pectus:
Haud aliter, quam si visa Medusa foret.
Haec illa est pietas, Saravicto‚ haec numina laesa,
Haec sacra, quae iactas, relligioque patrum.
Hoc ego sum, fateor, quondam detenta furore;
Et fuit ah, nimis ah, mens mihi capta diu.
Sed rediit pridem pulsis mens sana tenebris:
Quodque prius placuit, iam patet esse nefas.
Esse nefas constat, quod adores, fingere numen,
Quaeque Diis libas farra, putare Deos.
Maius adhuc scelus est, quod cogis mansa vorare
Numina3 numinibus parceret ipse Gyges.
Tu tamen haec, memini, ferro grassatus et igne
Ursisti: perii quot Biomea modis?
Haecne torus vel ferre potest, vel ferre tenetur?
. Virginis an coniunx effera tigris erit?
Quis putet uxori mansisse Lycaona iunctum
Connubio, postquam constitit esse lupum ?

130. Furnigenamque Deum.] Transubstantiation glanced at.
146. Ipse Gyges] i.e.‚ the most inhuman of Giants.

120

130

140

150

