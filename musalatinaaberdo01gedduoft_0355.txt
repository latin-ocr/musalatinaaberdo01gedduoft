FRENDRAUGHT--DIRGE OF THE TWO VICTIMS. 301

Effigies his nulla viri est, sua brachia nulli,

Nil humeros supra, nil est sub pube relictum:

Cuique suus tantum superest sine nomine truncus.

O caelum, O Superi! post haec quis regis equile

Threicii, dirasque feri Busiridis aras,

Aut Laestrygonias epulas, aut foeda Thyestae

Prandia, quaeque Iovi fertur struxisse Lycaon, 30
Aut tua crudelis miretur fercula Progne?

Innocuos iuvenes, patriis in finibus, inter

Mille clientelas, et avito sanguine iunctos

Hospitii dominos, omnis damnique dolique

Securos, somnoque graves, et noctis opacae

Vallatos tenebris, animatis sulphure flammis

Vidimus exstinctos, et tracta cadavera foedis

Indignisque modis, postquam sunt ultima passi.

Tristis, et infelix, et semper inhospita turris

Momento succensa brevi, simul ima supremis 40
Miscuit, et tumulos thalamis, et funera somno,

Et famulis dominos, quorum confusa iacebant

Obruta ruderibus cinis, ossa, cadavera: namque

Corporis unius, memini, pars ossa fuerunt,

Pars cinis immundus, tostum pars igne cadaver.

Quam sors dura fuit ! vivos dum pascitur ignis,

Nemo manu, prece nemo iuvat, nec abire parantes

Quisquam animas pius ore legit, vocesve supremas

Aure bibit, dextra vel lumina condit amica.

Nemo sacra cineres turbatos excipit urna. 50
Nemo parentales lacrimas insontibus umbris,

Aut trucibus dat tura rogis, aut serta sepulcris.

Illustres iuvenes, procerum genus alter, avito

53. Procerum.] Gordon of Rothiemay, descended of the Gordons of Carnborrow (see
note in Spalding, Trublcs, Ι. 47), belonged to the gentry‚ the class of “Lairds’'. A sister
[Margaret of Rothiemay] married, in 1643, James Gordon, son of Robert of Straloch‚xvho
became the well-known ‘⁶ Parson of Rothiemay'' (Scots Affm'rs, Spald. Club, Vol. Ι. Pref.
p. 36). The other victuri, the viscount, had royal blood in his veins, through the daughter
of James Ι. of Scossand, Princess Annabella, who was married to George, second Earl of
Huntly, and became mother of Alexander, third Earl.

