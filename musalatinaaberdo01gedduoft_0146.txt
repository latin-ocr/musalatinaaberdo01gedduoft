108

PARERGA.

XIII. AD SENATUM MECHLINIENSEM.

Sacra cohors, late populis quae iura ministras,
Arbitrio librans fasque nefasque tuo:

De tribus una mihi superes: tibi nuncupo vota
Cernuus: afflicto, quam potes, affer opem.
Bis quater, ah memini, mutavit Cynthia vultus,

Nec modus est nostris, meta nec ulla, malis.
Non ita Tyrrheno vexatur in aequore remex,
Assiduo nec qui vomere versat humum.
Mitius Aeolides medio torquetur in Orco,
Mitior est Stygiae carnificina rotae.
Hactenus indulsi studiis, dum fata faverent,
Ingenio sensi quae magis apta meo.
Cura mihi, nec vana, fuit, medicamina morbis
Quaerere, quae priscus, quae novus orbis habet.
Has mihi, succurrens aegris mortalibus, artes
Paeoniae primus tradidit auctor opis.
Addidit et plectrum, quod nec mihi serior aetas
Abstulit, Aonios edocuitque modos.
Sic ego securum duxi sine litibus aevum,
Nec fora carpebant, nec mihi praetor opes.
Nunc trahit in rixas indignaque iurgia miles
Nescio quis, scopulos inter et antra satus.
Dum peto quae debet, quae se debere fatetur,
Mille pati cogit taedia, mille moras.
Hinc procul Ardennae nemoroso in limite, rupes,
Propter aquas, scopulis surgit et arce minax.

9. Aeolides] t'.c., SisyphuS, while rotae in next line suggests Ixion.

25. Ardcnnae.] See Irving's Scot. Ηῖνίέενς, ΙΙ. p. 28.

 

