1119 LAWSUIT AT MALINES. 119

XVI. ELEGIA AD REVERENDISSIMUM ET AMPLISSIMUM
VIRUM D. PHILIPPUM IONART, CONSILIARIUM IN
CURIA MECHLINIENSI.

Omnia nunc rident, aer, mare, sidera, tellus,
Quicquid et immenso Phoebus in orbe videt.
Solus ego, dum veris agit nova gaudia mundus,
Moestus in ignota plangere cogor humo.
Sol meat, et remeat, magnum dum circuit orbem,
Unica me tellus, nec mea, semper habet.
Quoque magis doleam, lites sine fine modoque,
Nescio quae Nemesis, sed minus aequa, movet.
Iustitiae qui frena regis, Ionarte, clienti
Porrige, dum spirat, quam potes unus, opem. 10
Serius auxilium est, cum tecta dedere ruinam,
Cum ratis aequoreis hausta dehiscit aquiS.
Hei mihi Ionstoni nunc tecta labantia nutant,
Quaeque vehit, rimas undique puppis agit.
Dum fora surda tenent, sensim res labitur omnis,
Inque dies nullo fine teruntur opes.
Sic ubi dira lues haesit pulmonibus, aegrum
Paulatim lenta tabe perire vides.
His ego dum crucior, qui me premit, otia miles,
Proh pudor, in patria rupe quietus agit. 20
Hinc ferus insultat, nostro se sanguine pascens,
Et, tanquam gesta re bene, cantat 10.
Non ego Phoebeis subtraxi curribus ignem,
Quae tamen haec meruit culpa, nefanda luo.
Ut miser in Scythica religatus rupe Prometheus,
Sic ego Caucaseam pascere cogor avem.
Tu nisi succurras, perii miser unguibus istis,
Qui regat, ingluvies non habet ista modurn.
Ausus in, heu, vinctum saevire Promethea vultur
Herculea sensit spicula missa manu. 30
Tu novus Alcides ultrices prome sagittas
Ocius, et meritae da fera monstra neci.
Romanam Fabius cunctando restituit rem :
Hei mihi, cunctando res mea tota perit.

