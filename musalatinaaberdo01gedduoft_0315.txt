 

PANTLEMON'S COMPLAINT.

Nulla, vel illicito iusta querela toro est.

Demite terrores Bucauli in pectore fixos,
Quod superest propria futilitate ruet.

Non tamen excuso factum iuvenile, nec aequas
Stultitiae poenas ferre recuso meae.

Acta nec insimulo patrum3 de fraudibus hostis
Fas tamen et laeso Regis honore queri.

Quidquid erat culpae Lethaeis merserat undis
Carolus, et veniae est publica facta fides.

Regia sed ridens vafer hic diplomata, nostrum
In caput arma, velut Rege iubente, parat.

Nec mora, plebeiam, qua tunc ego forte latebam,
Milite nocturno cingit et igne casam.

Pro pudor! infamis proscriptaque legibus olim,
Et rea pars huius magna cohortis erat.

Nemo vel obsessis profert mandata Senatus,
Vel comites sese dedere meve iubet.

Fit via vi, pars haec ferro, pars ignibus aedes,
Glandibus ignitis pars furiata petit.

Concidit interea misso per viscera plumbo
Femina, lymphato victima facta gregi.

Tum mihi discussus sopor est, quo forte premebar,

Iamque feras sensi lambere crura faces.
Aedibus exiliens, En hic Pantlemona, dixi,
Qui toties vobis causa timoris erat.
Si lubet et fas est, captivum ducite, vinclis
En exarmatas porrigit ille manus.
Aut, si fert animus, iugulum recludite telis,
Virgineo quae iarn tincta cruore rubent.
Haud mora, proscripti civem, sine lege furentes,
Abducunt, miseris excipiuntque modis.
Arx vicina fuit Îµ liber modo, mancipor illi,
Hostibus opprobrium ludibriumque meis.
Erutus hinc dominam captivus ducor in urbem,
Hic ubi nunc vinctum compede carcer habet.
Poena mea est, procereS, sed vos iniuria tangit,
MM

273

60

70

80

90

