212

PARERGA.

XXXIII. GARIOMARRA NICARI.

Regia quas poterat coniunx sprevisse tabellas,
Perlegit ficti Gariomarra viri.

Fictus Hymen certe, quern iactas, ficta rapina,
Coniuge de rapta ficta querela tua est.

Absit, ut Arctoas inter regina puellaS,
Me famulo nuptam mancipioque putem.

Est mihi vir, cui tu quondam servire solebas,
Sceptraque fulminea gestat avita manu.

Huic me connubio sociavit Tygrana, cuius
Mollibus imperiis subdita Nympha fui.

Atque utinam, quam tu thalami pro teste citasti,
Visa sibi posset Parrhasis ursa loqui.

Non ego rapta viro, nec moechum sponte sequuta
Crederes, aut sceptris postposuisse fidem.

Lenta fori dudum cepissent iurgia finem,
Nullaque de nostro coniuge rixa foret.

Quamque mihi quondam struxisti, techna pateret,
Primaque regali retia tensa toro.

Viribus inferior tentasti, perfide, vinclum
Solvere furtivo connubiale dolo.

Hoc quoque se tecum maculavit turba clientum
Crimine, promissis ludificata tuis.

Haec scelus est confessa suum, veniamque rogavit,
Principis augustos ante voluta pedes.

Tu, quod in his poenam meruit, pro crimine pugnaS,

Et tegis admissum, qua potes arte, nefas.
Quae Domino nuper posuisti retia, novit
Tota Caledonio terra sub axe iacens.

 

 

10 j

20Í¾

 

