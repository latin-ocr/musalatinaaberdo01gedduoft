166 PARERGA.

Carceris eduxi tenebris Regesque Ducesque,
Et caelo iussi liberiore frui.
Iure mihi cessit, magnis heroibus auri,
Quicquid et argenti, quicquid et aeris erat.
Aurea libertas quovis redimenda metallo est,
Et pretium vindex poscere iure potest. ἢ
Vincla quod Hesionae dempsit Tirynthius, auro
Iam micat Arctoi non procul igne poli. 30
Astraque promeruit servata virgine Perseus,
Aureus et caeli totus in axe nitet.
Cur ego despiciam, quod nemo despicit, aurum?
Ah paupertatem cur ego solus amem?
Obtulit Aeneae matri Paris aurea poma,
Muneris extemplo capta nitore Dea est.
Fertur et in mediis Danae gavisa tenebris,
Aurifluo madidos vidit ut imbre sinus.
Sacra fames auri est, et ineluctabilis ε omnes
Illius ex aequo tangit et urit amor. 40
Hoc docet auricomi praedo notissimus horti,
Et qui Phryxeae terga totondit ovis.
Et Polydoreo qui tinxit sanguine dextram,
Quique tuum fodit, magne Sychaee, latus.
Ah ego nullius pecus aut pomaria laesi,
Nullius invasi, numina testor, opes.
Quam mihi cum procerum coetu plebs invidet ima,
Haec imprudenti praeda reperta mihi est.
Rudera ruspanti crepuit mihi seria dextro
Hercule, res certe nullius illa fuit. 50
Hanc anus abdiderat fati praesaga futuri,
Deucalioneis ne raperetur aquis.
Aut, Styga cum peteret, Stygiis admoverat umbris,
Hic quia fors Erebi portitor aera petit.
Bella piis olim moturus rector Averni,

41. Auricomi.] Garden os the Hesperides.
49. Rudera ruspanti] The description aptly recalls the discovery os the ‘¹ Brome Pot ”
with its thousands of coins in Upperkirkgate of Aberdeen iu June, 1880.

 

