38 PARERGA.

Poma creat3 vulgus poma canina vocat z 160
His miser ingluviem pascit, fumoque tabaci‚
Aut insana vorat mala, fabamque suis.
Pabula si quando detrectat, protinus angues
Explicat excussis torva Megaera comis.
Hos genitrix, nudasque faces, tortumque flagellum
Ostentans, nati corda pavore quatit.
Continuis fugit mens tandem exterrita monst1·is;
Dixit et aeternum, non reditura, vale.
Tu quicunque regis mundi confinia, Ditis
Claudere cui fas est et reserare fores3 170
Dic quibus auspiciis sedes Onopordus avitas
Liquerit‚ ut nostro figat in orbe larem.
Et quae causa viae, et lucis tam dira cupido,
Quaeque vehat secum de Styge monstra, refer.
Sortem hominum miserans, praeciderat Atropos ungues
Ipsa sibi, nee, quo fila secaret, erat.
Transierant septem in terris sine funere luces,
Nec Libitina usquam, nec pyra visa fuit.
Puppe sedens vacua lugebat portitor Orci,
Vectores frustra nocte dieque vocans. 180
His tandem accensus Sicula cum coniuge Pluto,
Quotquot habet populos in sua tecta vocat.
Cerberus, et vacuam quatiens pater Aeacus urnam,
Et senior Minos, et Rhadamanthus adest.
Eumenidumque cohors venit cum pubere nato,
Cui tum velabat barba novella genas.
Venit et ipse Charon, remis et puppe relicta,
Crudelesque Deos duraque fata querens.
Consedere Dii: stat circum turba silentum3
Noxque simul turbam densa Deosque tegit. 190
Tum pater umbrarum, Socii, quid stertimus? inquit,
Libera nulla mora est: poscit Avernus opem.

161. Fumoque tabaci.] Tobacco smoke.
169. Tu quicumque regis] A change from the earlier and less decorous form in Paris edi-

tion,where we find, Sancte Parens, Petri clavis cui credita, Ditis, etc., i.c.‚ successor os St. Peter.
172. Figat in orbe larem] Paris edition, ponat·

 

