 

ΟΝ BARLAEUS OF HOLLAND. 291

Turpiter et raucis strident arbusta cicadis,
Dum matutinum tollit alauda melos.
Ah pudet in lucem nostros misisse libellos,
Et populo chartas prostituisse rudes,
Quae male felici subieci carmina prelo,
Debuerant potius perpete nocte premi.
Exstinguit Batavus Ionstoni lumina vates,
Solus et immenso victor in orbe nitet. 60
, Haud secus Eois Sol cum se tollit ab undis,
Sidereas roseo dissipat ore faces.
Nil ego de veterum titulis delibo, Poetas
Nec decet antiquos postposuisse novis.
Hic tamen aut vatum proceres aequare canendo,
Aut de Pieria nemo cohorte potest.
Arma virum quoties canit et fera proelia, iures
Altius Andinam non cecinisse tubam.
Naso leves elegos, excultos Musa Tibulli,
Quae gereret Flaccus plectra, lyramque dedit. 7o
Nunc trucis Archilochi dentatos stringit iambos,
Bilbilico nunc dat carmina tincta sale.
Nunc ego crediderim, mutato corpore, mentem
Concessam Samio, quae fuit ante Phrygis.
Iuppiter indulsit Barlaeo, vatibus olim
Quidquid in antiquis mentis et artis erat.

54. Alauda.] The lark has here, in the Scottish Latin poet, the honours which it

misses in classic poetry generally, as well as in the Latin poets of the south of Europe.

74. Sami0.] Pythagoras. The “Phryx ’' was Euphorbus, son of Priam; see Ovid’s
Met„ XV. 160.

