202 PARERGA.

Crimina Phocaei iuvenis non vidit Orestes3
Caecus ad Aeacidae stupra Patroclus erat.
Nec pius Aeneas fidum. culpavit Achatem,
Castora nec Pollux, Peirithoumve comes. 60
Si potes, hostiles animos paulisper, et arma
Indue, censorem qualia ferre decet.
Atra videbuntur, nigroque simillima corvo,
Quae nive nunc Getica candidiora putas.
Si tamen inceptum, non exorabilis, urges,
Et quae non merui, prela subire iubes:
Ulterius pugnare nefas: quo iusseris ibo,
Et leget errores orbis uterque meos.
Hac ope, quos mecum vinxisti, Scote, Poetis,
Et patriae dicar consuluisse meae. 70
Temperat alba nigris, miscetque coloribus umbras,
Quisquis Apellea quaerit ab arte decus.
Purius astrorum micat inter Luna favillas,
Purius in tenebris lumina cuncta nitent.
Pulcher erat comitem Thersitem nactus Ulysses;
Pulchra Vetustinae Gellia iuncta fuit.
Lumina sic patriae nostra de faece nitorem,
Et decus a socii labe perenne trahent.
Nil ego, dum patriae possim servire, recusem,
Scote‚ nihil renuam, dum tua iussa sequar. · 80
Nil ego formido, quicquid Fortuna minetur:
Nostra patrocinio tuta Camena tuo est.

 

57. Phocaei.] Pylades.

58. Aeacidae] Achilles.

60. Comes] Theseus.

76. Vetustina] A name for a deci-epit erone: Martial, 111. 93.
70. Gellia] Frequent in Martial sor a courtesan.

