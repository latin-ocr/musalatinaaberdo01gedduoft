110

I’ARERGA.

Audiit haec questuS‚ auxiliumque tulit.

Qui modo terrebat minitans, hic dicere causam
Cogitur, et legum subdere colla iugo.

Vim locus et iudex arcebant. Miles ad artes
Vertitur, et technis implicat omne forum.

Non tot imaginibus lusit maris incola Proteus,
Nec procus, Herculeae quern domuere manus.

Sed quid agit? facies hunc postquam vertit in omnes
Mens mala, decernit curia tota reum.

Haec dare debuerat finem sententia liti,
Causa sed est rixae principiumque novae.

Nomine lucis ovans urbs est, Astraea tribunal
Hic ubi mansurum fixit, et alma Themis.

Litigium de lite serens, huc provocat effrons,
Et se censurae subtrahit, Iva‚ tuae.

Sed Themidi gens sacra dolum persensit et artes:
Nec mora, iudicio fit reus ille novo.

Bis reus irati debebat tela vereri
Iudicis, et legum discere frena pati.

Sed prohibet mens laeva, novis nos litibus urgens,
Bisque triumphatus, tertia castra parat.

Curia restabas tu de tribus una, priores
Quae regis, et patriae iura suprema tenes.

Te coram infelix toties nova proelia miles
Tentat, et hiberno sidere bella movet.

Non tamen est illi pretium victoria pugnae:
Sat putat hac techna nectere posse moras.

Sic vitam in mediis exspirans naufragus undis,
Certa licet mors sit, pugnat, et obstat aquis.
Quique gulam laqueo debet, cunctatur, et instans

Supplicium differt, quod prohibere nequit.
Iustitiae devota cohors, spes unica nobis

Quae superes, prohibe, quod potes una, nefas.
Sat rixis pugnaeque datum, sua tempora Phoebus

Poscit, et Aonides, numina nostra, Deae.

64. Herculeae.] Story of Achelous, vanquished by Hercules.

60

70

80

90

