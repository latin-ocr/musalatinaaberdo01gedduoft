114

XIV.

PARERGA.

ELEGIA AD REVERENDUM ET AMPLISSIMUM
VIRUM D. NICOL. DU FIEF, CONSILIARIUM IN
SUPREMA CURIA MECHLINIENSI‚ CUM SENTENTIA

ESSET FEREN DA.

Ter tribus ignotum sulcavi mensibus aequor,
Et maris infesti taedia mille tuli.

Nunc mihi se tandem tot post fastidia, tellus
Ostendit, votis saepe petita meis.

Nil mage iucundum, sed dum prope littora cerno,
Nescio quis turbat pectora nostra metus.

Aequoris in medio puppis secura pericli est,
Pandit et insanis carbasa tota Notis.

Littora naufragiis mage sunt obnoxia, prudens
Suspectum semper navita littus habet.

Aequoris immensi victricem, et vela legentem
Vidimus in portu saepe perire ratem.

Fife, decus patriae, fer opem, novus advena supplex
Quam petit, et timidae dirige puppis iter.

Hic Helicen, alius Cynosuram spectet, et ignea
Hos praeter si quos turba marina notat.

Nil mihi cum stellis, acies te nostra tuetur,
Quo nihil in caeli clarius axe micat.

Orbe procul patrio peregrini littoris oram
Dum lego, tu Pollux, tu mihi Castor eris.

Te duce, quae metui, caput obiectabo periclis,
Velaque securus per vada caeca feram.

Sin mihi quid forsan fatis obtingat iniquis,
Et quo non merui more perire sinas:

His, ubi naufragium feci, fac condar in oris,
Et gerat hunc titulum qui teget ossa lapis:

Dum fugit infelix Caci Ionstonus ab antro,
Ad quam confugit, proh pudor, ara necat.

1. Sulcavi aequor] The garland of nautical images is in this poem very notable.

10

20

 

32—-u-2m„ -

